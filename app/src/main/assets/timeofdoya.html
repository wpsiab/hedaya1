<html>
    <head>
        <link rel="stylesheet" href="style.css">
    </head>
    <body>
    <h3>بسم الله الرحمن الرحيم</h3>
    <p>দো'আ কবুলের সময় ও স্থান </p>
    <p><b>(১) লাইলাতুল কদর দো'আ কবুলের অন্যতম সময় : </b> আল্লাহ তা'আলা লাইলাতুল কৃদরকে এক হাযার মাসের চেয়ে উত্তম বলেছেন (কদর ৩)। রাসূলুল্লাহ (ছাঃ) ইবাদতের জন্য লাইলাতুল কদরকে খুঁজতে বলতেন এবং নিজে লাইলাতুল কদরে সিজদা করতেন (বুখারী, আলবানী, মিশকাত, হা/২০৮৬ ছিয়াম’ অধ্যায়, লাইলাতুল ক্বদর’ অনুচ্ছেদ)। রাসূলুল্লাহ (ছাঃ) আয়েশা (রাঃ)-কে লাইলাতুল ক্বদরে নিম্নোক্ত দো'আটি পড়তে বলেন,<br><br>
        اللهم إنك عفو تحب العفو فاعف عنى.
        <br>(আল্ল-হুম্মা ইন্নাকা আফুঝুন তুহি:ব্দুল আফওয়া ফা'ফু আন্নী) “হে আল্লাহ! নিশ্চয়ই আপনি ক্ষমাশীল এবং ক্ষমাকে ভালবাসেন, কাজেই আমাকে ক্ষমা করুন’ (আহমাদ, তিরিমিযী, ইবনু মাজাহ, সনদ ছহীহ, তাহক্বীক মিশকাত, হা/২০৯১)। রাসূল (ছাঃ) লাইলাতুল ক্বদরে ইবাদত করতেন এবং স্বীয় পরিবারকে ইবাদতের জন্য জাগিয়ে দিতেন (মুত্তাফাকু আলাইহ, মিশকাত, হা/২০৯০)।
    </p>
    <p><b>(২) আরাফার মাঠে : </b>উসামা বিন যায়েদ (রাঃ) বলেন, আমি আরাফার মাঠে রাসূলুল্লাহ (ছাঃ)-এর সওয়ারীর পিছনে ছিলাম, তিনি সেখানে দু’হাত তুলে দো'আ করলেন’ (ছহীহ নাসাঈ, হা/৩০১১ ‘আরাফার মাঠে দু'হাত তুলে দো‘আ করা’ অনুচ্ছেদ, হজ্জ অধ্যায়)। অন্যত্র বর্ণিত আছে, আল্লাহ তা'আলা আরাফার দিন মানুষকে সবচেয়ে বেশী জাহান্নাম থেকে মুক্ত করেন এবং ফেরেশতাগণের সামনে গৌরব করে বলেন, ‘এ সকল মানুষ (আরাফার মাঠে) কি চায়? অর্থাৎ যা চায় তাই প্রদান করা হবে’ (মুসলিম, ছহীহ ইবনু মাজাহ, হা/২৪৫৮; মিশকাত হা/২৫৯৪, ‘আরাফার মাঠে অবস্থান অনুচ্ছেদ)। </p>
    <p><b>(৩) ছাফা-মারওয়া পাহাড়ের উপর : </b>ছাফা-মারওয়া পাহাড়ের উপর : জাবির (রাঃ) বলেন, রাসূলুল্লাহ (ছাঃ) ছাফা পাহাড়ের উপর উঠে তিনবার বললেন,<br><br>
        لا إله إلا الله وحده لا شريك له له الملك وله الحمد يحيي و يميت وهو على كل شيئ قدير
       <br> উচ্চারণ : লা-ইলা-হা ইল্লাল্লহু ওয়াহদাহু লা-শারীকালাহু লাহুল মুলকু ওয়া লাহুল হ:মৃদু ইউহ:ই ওয়া ইউমীতু ওয়াহুয়া আলা কুল্লি শাইইং কুদীর। অর্থ : আল্লাহ ব্যতীত কোন হক্ব মাবুদ নেই, তিনি একক, তার কোন শরীক নেই। রাজত্ব তাঁর হাতে, প্রশংসা একমাত্র তাঁর। তিনি জীবন দান করেন এবং তিনি মরণ দান করেন, তিনি সকল ক্ষমতার অধিকারী। অতঃপর আল্লাহু আকবার বললেন ও আল-হামদুলিল্লাহ বললেন এবং তার শক্তিসামর্থ্য অনুপাতে দো‘আ করলেন। অনুরূপ মারওয়া পাহাড়ে উঠে বললেন,
        لا إله إلا الله وحده لا شريك له له الملك وله الحمد وهو على كل شئ قدير .
       <br/> (লা-ইলা-হা ইল্লাল্ল-হু ওয়াহদাহু লা-শারীকালাহু লাহুল মুলকু ওয়া লাহুল হামদু ওয়াহুয়া আলা কুল্লি শাইইং কৃদীর।)। তারপর &। ১! a] ১ &। ১৯ এবং ১৯j বললেন। অতঃপর আল্লাহর ইচ্ছা অনুযায়ী দো‘আ করলেন (ছহীহ নাসাঈ, হা/২৯৭৪, অনুচ্ছেদ ১৭২, 'হজ্জ' অধ্যায়, সনদ ছহীহ)।
    </p>
    <p><b>(৪) বায়তুল্লাহ’ বা কা'বা ঘরকে দেখে দো'আ :</b>আবু হুরায়রা (রাঃ) বলেন, রাসূলুল্লাহ (ছাঃ) মক্কায় প্রবেশ করে হাজারে আসওয়াদ' বা কাল পাথরের পাশে এসে পাথরটিকে চুম্বন করলেন, বায়তুল্লাহ ত্বাওয়াফ করলেন এবং ছাফা পাহাড়ে উঠে বায়তুল্লাহর দিকে মুখ করে হাত তুলে দো'আ, যিকির ও প্রার্থনা করতে লাগলেন (ছহীহ আবুদাউদ, হা/১৮৭২; সনদ ছহীহ, মিশকাত হা/২৫৭৫ হজ্জ’ অধ্যায়)।</p>
    <p><b>(৫) ছিয়াম অবস্থায় : </b>আবু হুরায়রা (রাঃ) বলেন, রাসূলুল্লাহ (ছাঃ) বলেছেন, তিন শ্রেণীর লােকের দো‘আ ফেরত দেওয়া হয় না। তন্মধ্যে একজন হচ্ছে ছিয়াম পালনকারী, যতক্ষণ পর্যন্ত না সে ইফতার করে’ (ছহীহ ইবনু মাজাহ, হা/১৪৩২ 'ছিয়াম’ অধ্যায়, সনদ ছহীহ)।</p>
    <p><b>(৬) জুম'আর দিনে : </b> আবু লুবাবা ইবনু আব্দুল মুনযের (রাঃ) বলেন, রাসূলুল্লাহ (ছাঃ) বলেছেন, জুমআর দিন এমন একটি সময় আছে, যে সময়ে বান্দা কিছু চাইলে আল্লাহ তাকে তা প্রদান করেন (ছহীহ ইবনু মাজাহ, হা/৮৯৫; সনদ হাসান, মিশকাত হা/১৩৬৩, ‘ছালাতুল জুম'আ অনুচ্ছেদ)। আবদুল্লাহ ইবনু সালাম (রাঃ) বলেন, নিশ্চয়ই আমরা আল্লাহর কিতাবে জুমআর দিনে এমন একটি সময় পাই, যে সময়ে বান্দা ছালাত আদায় করে প্রার্থনা করলে আল্লাহ তার প্রার্থনা ককূল করেন (ছহীহ আবু দাউদ, তিরমিযী, ইবনু মাজাহ, হা/৯৪১; সনদ ছহীহ, মিশকাত হা/১৩৫৯)। ছহীহ হাদীছ দ্বারা প্রমাণিত যে, দো'আ কবুলের চূড়ান্ত সময় হচ্ছে ইমাম ছাহেবের মিম্বরে বসা হ’তে ছালাত শেষ হওয়া পর্যন্ত (মুসলিম, বুলূগুল মারাম হা/১৩৫৯)। অন্য । বর্ণনায় আছে, আছর হতে সূর্যাস্ত পর্যন্ত (ইবনু মাজাহ, বুলুগুল মারাম হা/৪৫৪)।</p>
    <p><b>(৭) হজ্জ পালনকালে পাথর নিক্ষেপের পর :</b>রাসূলুল্লাহ (ছাঃ) শেষের দু’দিন পাথর নিক্ষেপের পর দীর্ঘ সময় দাঁড়িয়ে থাকতেন এবং অনুনয়-বিনয় করে দো'আ করতেন’ (ছহীহ আবুদাউদ, হা/১৯৭৩; মানসিক অধ্যায়, সনদ ছহীহ)। অন্য বর্ণনায় রয়েছে, তিনি পশ্চিম মুখী হয়ে দীর্ঘ সময় দাঁড়িয়ে হাত উঠিয়ে প্রার্থনা করতেন (বুখারী হা/১৭৫৩; নাসাঈ, হা/৩০৮৩ ‘হজ্জ’ অধ্যায়)।</p>
    <p><b>(৮) রাতে :</b> মু'আয ইবনু জাবাল (রাঃ) বলেন, রাসূলুল্লাহ (ছাঃ) বলেছেন, কোন ব্যক্তি যদি ওযু করে দো'আ পড়ে রাতে শয্যা গ্রহণ করে, তারপর শেষ রাতে উঠে সে আল্লাহর নিকট যা চায়, আল্লাহ তাকে তা প্রদান করেন’ (আহমাদ, আবুদাউদ, সনদ ছহীহ, মিশকাত, হা/১২১৫ রাতে জাগ্রত হয়ে কি বলবে’ অনুচ্ছেদ)। আবু হুরায়রা (রাঃ) বলেন, রাসূলুল্লাহ (ছাঃ) বলেছেন, আল্লাহ তাআলা প্রত্যেক রাতের দুই-তৃতীয়াংশের পর প্রথম আকাশে নেমে আসেন এবং বলেন, যে আমাকে ডাকবে আমি তার ডাকে সাড়া দিব, যে আমার নিকট চাইবে আমি তাকে দান করব, যে আমার নিকট ক্ষমা চাইবে আমি তাকে ক্ষমা করব' (বুখারী, মুসলিম, মিশকাত, হা/১২২৩)।
        <br><br>জাবির (রাঃ) বলেন, আমি রাসূলুল্লাহ (ছাঃ)-কে বলতে শুনেছি যে, “নিশ্চয়ই রাতে একটি সময় রয়েছে, যে সময়ে কোন মুসলমান ইহকাল ও পরকালের কিছু চাইলে আল্লাহ তাকে তা প্রদান করেন এবং এটা প্রতি রাতে হয়ে থাকে’ (মুসলিম, মিশকাত, হা/১২২৪)।
    </p>
    <p><b>(৯) ছালাতের শেষে : </b>প্রকাশ থাকে যে, ছালাতের শেষ বলতে সালামের আগে ও পরের সময়কে বুঝানাে হয়। আবু উমামা (রাঃ) বলেন, রাসূলুল্লাহ (ছাঃ)-কে জিজ্ঞেস করা হয়েছিল কোন সময় দো‘আ সবচেয়ে বেশী কবুল হয়? রাসূল (ছাঃ) বললেন, ‘শেষ রাতে এবং ফরয ছালাতের পরে’ (তিরমিযী, মিশকাত, হা/৯৬৮, সনদ হাসান ‘ছালাতের পর যিকির অনুচ্ছেদ)। উল্লেখ্য যে, ফরয ছালাতের পর দো'আ কবুল হয় অর্থ হাত তুলে দো'আ নয়; বরং সালামের পর যে সকল দো‘আ পাঠের কথা ছহীহ হাদীছ সমূহে এসেছে, সেগুলি পাঠ করা। এ সম্পর্কে যথাস্থানে আলােচনা করা হবে ইনশাআল্লাহ।</p>
    <p><b> (১০) আযান ও ইক্বামতের মাঝের দো'আ, আযান চলাকালীন ও আযানের পরে দো'আ :</b> আনাস ইবনু মালেক (রাঃ) বলেন, রাসূলুল্লাহ (ছাঃ) বলেছেন, ‘আযান এবং ইক্বামতের মাঝের দো'আ ফেরত দেওয়া হয় না’ (আহমাদ ৩/১৫৫; আবুদাউদ, হা/৫২১; সনদ ছহীহ, তাহকীক মিশকাত হা/৬৭১-এর টীকা নং-৩; সুবুলুস সালাম, তাহক্বীক : আলবানী, হা/১৭০-এর টীকা দ্রঃ)। আবদুল্লাহ ইবনু আমর (রাঃ) বলেন, জনৈক ব্যক্তি বলল, হে আল্লাহর রাসূল (ছাঃ)! মুয়াযযিনদের মর্যাদা যে আমাদের চেয়ে বেশী হয়ে যাবে, তখন রাসূলুল্লাহ (ছাঃ) বললেন, ‘তুমিও তাই বল, মুয়াযযিন যা বলে। তারপর আযান শেষে চাও, যা চাইবে প্রদান করা হবে’ (ছহীহ আবুদাউদ, হা/৫২৪; সনদ হাসান, মিশকাত হা/৬৭৩ ‘আযানের ফযীলত অনুচ্ছেদ)। অন্য বর্ণনায় রয়েছে, মুয়াযযিনের সাথে সাথে আযানের শব্দগুলি যে বলবে সে জান্নাতে যাবে (মুসলিম, আবুদাউদ, হা/৫২৭; মিশকাত হা/৬৫৮)। অপর এক বর্ণনায় রয়েছে, যে ব্যক্তি আযান শুনে বলবে,
        <br><br>
        أشهد أن لا اله الا الله وده لا شريك له وأشهد أن محمدا عبده ورسوله
        ولا وبالاسلام دیا۔ رضيت بالله ربا وبمحمد
        <br></br>উচ্চারণ : আশহাদু আললা- ইলা-হা ইল্লাল্লহু ওয়াহ্দাহু লা- শারীকা লাহু ওয়া আশহাদু আন্না মুহাম্মাদান আবদুহু ওয়া রসূলুহ, রযীতু বিল্লা-হি রব্বাওঁ ওয়া বিমুহাম্মাদির রসূলাওঁ ওয়া বিল ইসলামি দ্বীনা । <br/>
        অর্থ : আমি সাক্ষ্য দিচ্ছি যে, এক আল্লাহ ব্যতীত কোন উপাস্য নেই এবং তাঁর কোন শরীক নেই। আমি আরাে সাক্ষ্য দিচ্ছি যে, মুহাম্মাদ (ছাঃ) তাঁর বান্দা ও রাসূল। আমি আল্লাহকে রব হিসাবে, মুহাম্মাদকে রাসূল হিসাবে এবং ইসলামকে দ্বীন হিসাবে মেনে নিয়েছি। তাহলে তার পাপ সমূহ ক্ষমা করা হবে (মুসলিম, আবুদউদ, হা/৫২৫; মিশকাত হা/৬৬১)।
    </p>
    <p><b>(১১) যুদ্ধের মাঠে শত্রুর সাথে মােকাবেলার সময় :</b>রাসূলুল্লাহ (ছাঃ) বলেন, “হে জনগণ! তােমরা যখন শত্রুর সাথে সাক্ষাৎ করবে তখন আল্লাহর নিকট নিরাপত্তা চাও, ধৈর্যধারণ কর এবং জেনে রেখ, নিশ্চয়ই জান্নাত তরবারীর ছায়ার নীচে (বুখারী, মুসলিম, আবুদাউদ, হা/২৬৩১; মিশকাত হা/৩৯৩০ কাফেরদের পত্রের মাধ্যমে ইসলামের দিকে আহবান’ অনুচ্ছেদ, ‘জিহাদ’ অধ্যায়)। অন্য বর্ণনায় রয়েছে, দু’সময় দো'আ ফেরত দেওয়া হয় না: (১) আযানের সময় এবং (২) যুদ্ধের সময় (ছহীহ আবুদাউদ, হা/২৫৪০; সনদ ছহীহ, মিশকাত হা/৬৭৩ ‘আযানের ফযীলত’ অনুচ্ছেদ)।</p>
    <p><b>(১২) সিজদার সময় :</b>ইবনু আব্বাস (রাঃ) বলেন, রাসূলুল্লাহ (ছাঃ) বলেছেন, ‘তােমরা সিজদায় বেশী বেশী দোআ কর, কেননা সিজদা হচ্ছে দো'আ কবুলের উপযুক্ত সময়’ (মুসলিম, মিশকাত হা/৮৭৩ রুকূ'র বর্ণনা অনুচ্ছেদ)। অন্য বর্ণনায় রয়েছে, মানুষ সিজদা অবস্থায় তার প্রতিপালকের সবচেয়ে বেশী নিকটবর্তী হয়। অতএব তােমরা সিজদায় বেশী বেশী দো‘আ কর’ (মুসলিম, মিশকাত হা/৮৯৪ ‘সিজদাহ ও তার ফযীলত' অনুচ্ছেদ)। তবে সিজদায় কুরআনের আয়াত দ্বারা দো‘আ করা যাবে না' (মুসলিম, মিশকাত হা/৮৭৩)।</p>
    <p><b>(১৩) ছালাতের মধ্যে তাশাহহুদের পর : </b>রাসূলুল্লাহ (ছাঃ) বলেন, “তাশাহ্হুদের পর যার যা ইচ্ছা দোআ করবে’ (বুখারী ১/২৫২ পৃঃ, হা/৮৩৫ ‘ছালাতের মধ্যে তাশাহ্হুদের পর ইচ্ছানুযায়ী দো‘আ করা’ অনুচ্ছেদ, ‘আযান অধ্যায়)। অত্র হাদীছ দ্বারা প্রমাণিত হয় যে, ছালাতের শেষ বৈঠকে সালাম ফিরানাের পূর্বে যে কোন ধরনের দো'আ করা যায়। চাই তা কুরআনের আয়াত হৌক অথবা হাদীছে। বর্ণিত দো'আ হৌক।</p>
    <p><b>(১৪) কারাে অনুপস্থিতিতে </b>কারাে অনুপস্থিতিতে তার জন্য দো'আ করলে দো'আ কবুল হয়’ (তিরমিযী, আবুদাউদ হা/১৫৩৬; মিশকাত হা/২২৫০, সনদ হাসান, ‘দো‘আ’ অধ্যায়)।</p>
    <p><b>(১৫) তিন শ্রেণীর লােকের দো'আ কবুল হওয়া অবশ্যম্ভাবী : </b>১. পিতামাতার দো'আ ২. মুসফিরের দোআ এবং ৩. মাযলুমের দো'আ (আবুদাউদ, হা/১৫৩৬; মিশকাত হা/২২৫০, সনদ হাসান)।</p>
    <p><b>(১৬) অন্য বর্ণনায় রয়েছে, তিন শ্রেণীর লােকের দো'আ ফেরত দেয়া হয় না।</b>১. আল্লাহকে বেশী বেশী স্মরণকারীর দো'আ, ২. মাযলুমের দো'আ, ৩. ন্যায়পরায়ন শাসকের দো'আ (সিলসিলা ছহীহা হা/১২১১/২৮৪৬)। অন্য বর্ণনায় রয়েছে, তিন শ্ৰেণীর দো‘আ রয়েছে, যা ফেরত দেওয়া হয় না। ১. পিতামাতার দোআ, ২. ছিয়াম পালনকারীর দো'আ ও ৩. মুসাফিরের দো‘আ (সিলসিলা ছহীহাহ হা/১৭৯৭/১৮৪৫)। পবিত্র কুরআন ও ছহীহ হাদীছে দো'আ করা ও কবুলের বিভিন্ন সময় ও স্থান পরিদৃষ্ট হয়। আল্লামা নওয়াব ছিদ্দীক হাসান খান ভুপালী (রহঃ) তাঁর নুযূলুল আবরার’ গ্রন্থে ২২টি স্থান ও সময় উল্লেখ করেছেন (নুযূলুল আবরার, ৪৩-৫৪ পৃঃ)। অনুরূপভাবে ছাহেবে কানযুল উম্মালও ১৮টি স্থান ও সময় উল্লেখ করেছেন।
    </p>
    </body>
</html>