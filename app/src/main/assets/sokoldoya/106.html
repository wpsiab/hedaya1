<html>
<head>
    <link rel="stylesheet" href="style.css">
</head>
<body>
<p>আবু হুরায়রা (রাঃ) বলেন, রাসূল (ছাঃ) বলেছেন, যে ব্যক্তি আমার উপর একবার দরূদ পাঠ করবে, আল্লাহ তার উপর দশবার রহমত বর্ষণ করবেন। আনাস (রাঃ) বলেন, রাসূল বলেছেন, যে ব্যক্তি আমার উপর একবার দরূদ পাঠ করবে, আল্লাহ তার উপর ১০ বার রহমত বর্ষণ করবেন, ১০টি পাপ মােচন করে দিবেন এবং ১০টি মর্যাদা বৃদ্ধি করে দিবেন’ (নাসাঈ, মিশকাত হা/৯২২)। উবাই ইবনু কা'ব (রাঃ) বলেন, আমি বললাম, হে আল্লাহ্র রাসূল! আমি আপনার প্রতি বেশী বেশী দরূদ পড়তে চাই, অতএব আমি আমার দো'আর কত অংশ দরূদ পড়তে পারি? রাসূল (ছাঃ) বললেন, তােমার ইচ্ছা। আমি বললাম, চার ভাগের এক ভাগ দরূদ পাঠ করব? রাসূল বললেন, তােমার ইচ্ছা। যদি বেশী কর তবে তােমার জন্য ভাল। আমি বললাম, দুই ভাগের এক ভাগ দরূদ পাঠ করব। রাসূল (ছাঃ) বললেন, তােমার ইচ্ছা। যদি বেশী কর তােমার জন্য ভাল। আমি বললাম, তিন ভাগের দুই ভাগ দরূদ পাঠ করব। রাসূল (ছাঃ) বললেন, তােমার ইচ্ছা। যদি বেশী কর তােমার জন্য ভাল। আমি বললাম, আমি আমার দোআর সর্বাংশই দরূদ পাঠ করব। রাসূল (ছাঃ) বললেন, তাহলে তােমার কোন চিন্তা ও পাপ থাকবে না। (তিরমিযী, মিশকাত হা/৯২৯, হাদীছ ছহীহ)।</p>
<p>আলােচ্য হাদীছের সারমর্ম হচ্ছে, অধিক পরিমাণে দরূদ পাঠ করা ।  </p>
<br>
</body>
</html>