<html>
    <head>
        <link rel="stylesheet" href="style.css">
    </head>
<body>
    <p>(১) আয়েশা (রাঃ) বলেন, নবী করীম (ছাঃ) যখন রাতে শয্যায় যেতেন, তখন তাঁর দু’হাত একত্রিত করে হাতে ফুঁ দিতেন এবং সূরা ইখলাছ, ফালাক ও নাস পড়তেন। অতঃপর দু’হাত দ্বারা যতদূর সম্ভব শরীর মুছে ফেলতেন। মাথা, মুখ ও শরীরের সম্মুখভাগ মুছতেন। তিনি এরূপ তিনবার করতেন (বুখারী, মুসলিম, মিশকাত ১৮৬ পৃঃ, হা/২১৩২ কুরআনের ফযীলত সমূহ’ অধ্যায়)। </p>
    <p>(২) আবু হুরায়রা (রাঃ) বলেন, যদি কেউ শয়নকালে ‘আয়াতুল কুরসী পাঠ করে, তাহলে শয়তান তার নিকটবর্তী হবে না (বুখারী, মুসলিম, মিশকাত ১৮৫ পৃঃ, হা/২১২৩)।</p>
    <p>(৩) আবু মাসউদ আনছারী (রাঃ) বলেন, রাসূলুল্লাহ (ছাঃ) বলেছেন, “যে কেউ রাতে সূরা বাক্বারাহ্র শেষ দু’আয়াত পাঠ করবে, তার জন্য আয়াত দু’টিই যথেষ্ট হবে’ (বুখারী, মুসলিম, মিশকাত, ১৮৫ পৃঃ, হা/২১২৫)। অর্থাৎ উক্ত ব্যক্তি সারা রাত বিপদমুক্ত থাকবে। </p>
    <p>(৪) রাসূলুল্লাহ (ছাঃ) সূরা ‘আলিফ লাম তানযীল (সাজদাহ)' এবং সূরা তাবারাকাল্লাযী (মুলক)' পড়ে দ্রিা যেতেন (আহমাদ, তিরমিযী, সনদ ছহীহ হা/৩০৬৬; মিশকাত হা/২১৫৫)। </p>
    <br>
</body>
</html>