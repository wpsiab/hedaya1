<html>
<head>
    <link rel="stylesheet" href="style.css">
</head>
<body>
<p><b>عَسَىٰ رَبُّنَآ أَن يُبْدِلَنَا خَيْرًا مِّنْهَآ إِنَّآ إِلَىٰ رَبِّنَا رَٰغِبُونَ</b></p>
<p><b>উচ্চারণ : </b>আসা রব্রুনা আঁই যুবৃদিলানা খায়রাম্ মিন্‌হা ইন্না ইলা রব্বিনা
    রাগিন</p>
<p><b>তরজমা : </b>আশাকরি আমাদের প্রতিপালক আমাদেরকে তার চেয়ে উৎকৃষ্টতর
    বিনিময় দিবেন; আমরা আমাদের প্রতিপালকের অভিমুখী হলাম।</p>
<p><b>প্রেক্ষাপট : </b>সূরা কলমে আগেকার দিনের একটি ঘটনার বর্ণনা রয়েছে। ঘটনাটি একটি বাগানকে কেন্দ্র করে। বাগানটি ছিল বনি ইসরাঈল বংশের একজন নেককার লােকের। তার নিয়ম ছিল, বাগানের ফসল কাটার সময় কিছু ফসল ফকির মিসকিনদের দিয়ে দিতেন। গাছের নিচে যেগুলাে পড়ত সেগুলােও ফকিরমিসকিনদের কুড়িয়ে নেয়ার জন্য রেখে দিতেন। ফলে ফসল কাটার সময় বিপুল সংখ্যক ফকির-মিসকিন সেখানে জড়াে হত। লােকটি মারা যাওয়ার পর তার ছেলেরা পিতার সে নিয়ম মানতে রাযি হল না; তারা কৃপণতার বশবর্তী হয়ে ফকির-মিসকিনদের ঝামেলা এড়ানাের জন্য রাতের আঁধারে ফসল তােলার পরিকল্পনা করল। তাদের এক ভাই এমন কাজ করতে নিষেধ করেছিল; কিন্তু তারা তার কথায় সায় দেয় নি। শেষ পর্যন্ত তাদের এই পরিকল্পনা সম্পূর্ণ ব্যর্থ হয়ে যায়। বাগানটি রাতে সু-হাওয়ার আগুনে সম্পূর্ণ পুড়ে যায়। প্রত্যুষে তারা সেখানে গিয়ে দেখে, বাগানটি বিরানভূমিতে পরিণত হয়েছে। তখনই তারা নিজেদের ভুল বুঝতে পারে এবং তওবা করে। আল্লাহ পাক তাদের তওবা কবুল করে উত্তম বদলা দেন। কুরআন মজীদে এ ঘটনার বিবরণ এভাবে এসেছে
    আমি তাদেরকে পরীক্ষা করেছি, যেভাবে পরীক্ষা করেছিলাম বাগানের মালিকদের, যখন তারা শপথ করেছিল যে, তারা ভােররাতে বাগানের ফল আহরণ করবে,
    এবং তারা ইনশাআল্লাহ বলে নি।</p>
<p>অতঃপর তােমার প্রতিপালকের নিকট হতে সে বাগানে এক বিপর্যয় হানা দিল-যখন তারা নিদ্রিত ছিল। ফলে তা দগ্ধ হয়ে কৃষ্ণবর্ণ ধারণ করল। প্রত্যুষে তারা একে অপরকে ডেকে বলল, ‘তােমরা যদি ফল আহরণ করতে চাও তবে সকাল-সকাল বাগানে চল।' অতঃপর তারা চলল, নিম্নস্বরে কথা বলতে বলতে, আজ যেন তােমাদের নিকট কোনাে অভাবগ্রস্ত ব্যক্তি তাতে প্রবেশ করতে না পারে। অতঃপর তারা অভাবগ্রস্তদের বিরত রাখতে পারবে-এই বিশ্বাস নিয়ে ভােরবেলা বাগানে যাত্রা করল। এরপর তারা যখন বাগানের অবস্থা প্রত্যক্ষ করল, তখন বলল “আমরা তাে পথ ভুলে গেছি। বরং আমরা তাে কপালপােড়া।' তাদের মধ্যকার উত্তম ব্যক্তি বলল, আমি কি তােমাদের বলি নি? এখনাে তােমরা আল্লাহর পবিত্রতা ও মহিমা ঘােষণা করছ না কেন? তখন তারা বলল, আমরা আমাদের প্রতিপালকের পবিত্রতা ও মহিমা ঘােষণা করছি, আমরা তাে সীমালংঘন করে ফেলেছি।' অতঃপর তারা একে অপরের প্রতি দোষারােপ করতে লাগল। তারা বলল, 'হায় দুর্ভোগ আমাদের! আমরা তাে সীমালংঘন করে ফেলেছি। আশাকরি, আমাদের প্রতিপালক আমাদেরকে তার চেয়ে উকৃষ্টতর বিনিময় দিবেন; আমরা আমাদের প্রতিপালকের অভিমুখী হলাম।
    -(সূরা কালাম: ৬৮ঃ ১৭-৩২) বস্তুত কোন ভুল হয়ে গেলে তা শোধরানাে ও পুনরায় আল্লাহর সাহায্য লাভের আশা করার ক্ষেত্রে এ দোয়া বরকতপূর্ণ।
</p>
<p></p>
<br><br>
</body>
</html>