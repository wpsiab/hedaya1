<html>
<head>
    <link rel="stylesheet" href="style.css">
</head>
<body>
<p><b>قُلِ اللَّـهُمَّ مَالِكَ الْمُلْكِ تُؤْتِي الْمُلْكَ مَن تَشَاءُ وَتَنزِعُ الْمُلْكَ مِمَّن تَشَاءُ وَتُعِزُّ مَن تَشَاءُ وَتُذِلُّ مَن تَشَاءُ ۖ بِيَدِكَ الْخَيْرُ‌ ۖ إِنَّكَ عَلَىٰ كُلِّ شَيْءٍ قَدِيرٌ‌ - تُولِجُ اللَّيْلَ فِي النَّهَارِ‌ وَتُولِجُ النَّهَارَ‌ فِي اللَّيْلِ ۖ وَتُخْرِ‌جُ الْحَيَّ مِنَ الْمَيِّتِ وَتُخْرِ‌جُ الْمَيِّتَ مِنَ الْحَيِّ ۖ وَتَرْ‌زُقُ مَن تَشَاءُ بِغَيْرِ‌ حِسَابٍ</b></p>
<p><b>উচ্চারণ : </b>কুলিল্লাহুম্মা মা'লিকাল মুলকি তুতি মুল্‌কা মা তাশাউ ওয়াতান্ যিউল মুল্‌কা মিম্মান তাশাউ ওয়া তু ইযযু মা তাশাউ ওয়াতুযিল্প মা তাশা'উ বিয়াদিকা খাইর ইন্নাকা আলা কুল্লি শাইয়িন কৃদি’র। তু-লিজুল লাইলা ফিন্নাহারি ওয়াতুলিজুন নাহারা ফিল্লাইলি ওয়া তুখরিজুল হাইয়্যা মিনাল্ মাইয়িতি ওয়া তুখরিজুল মাইয়িতা মিনাল্ হাইয়ে ওয়াতারযুকু মান তাশা'উ বিগাইরি হিছা।</p>
<p><b>তরজমা : </b>হে সার্বভৌম শক্তির মালিক আল্লাহ! তুমি যাকে ইচ্ছা ক্ষমতা প্রদান কর এবং যার নিকট হতে ইচ্ছা ক্ষমতা কেড়ে নাও; যাকে ইচ্ছা তুমি সম্মান দান কর, আর যাকে ইচ্ছা অপমানে পতিত কর। তােমারই হাতে যাবতীয় কল্যাণ । নিশ্চয়ই তুমি সকল বিষয়ে সর্বশক্তিমান। তুমিই রাতকে দিনের ভেতরে প্রবেশ করাও আর দিনকে প্রবেশ করাও রাতের ভেতর। তুমিই মৃতকে জীবিত-এর ভেতর থেকে বের করে আন, জীবিতকে বের কর মৃত-এর ভেতর থেকে। এবং তুমি যাকে ইচ্ছা বে-হিসাব রিযিক দান কর।
    -(সূরা আলে-ইমরান: ৩ঃ ২৬,২৭)
</p>
<p><b>প্রেক্ষাপট : </b>সূরা আলে ইমরানের এই দুটি আয়াতে মােনাজাত ও দোয়ার ভাষায় অত্যন্ত সাবলীল ভঙ্গিতে জাতিসমূহের উত্থান পতন ও সাম্রাজ্যের পট-পরিবর্তনে আল্লাহ তাআলার অপ্রতিহত শক্তি সামর্থ্যের বিষয় বর্ণিত হয়েছে এবং পারস্য ও রােম সাম্রাজ্য বিজয় সম্পর্কে রাসূলুল্লাহ সাল্লাল্লাহু আলাইহি ওয়াসাল্লামের ভবিষ্যতবাণী পূর্ণ হওয়ার প্রতি ইঙ্গিত করা হয়েছে। এতে জগতের বৈপ্লবিক ঘটনাবলী সম্পর্কে অজ্ঞ, জাতিসমূহের উত্থান-পতন সম্পর্কে অনভিজ্ঞ এবং কওমে নূহ, আদ, সামূদ প্রভৃতি অবাধ্য জাতিগুলাের ধ্বংসকাহিনী সম্পর্কে উদাসীন ও মূর্ব শত্রুদের হুশিয়ার করা হয়েছে যে, এরা বাহ্যিক শানশওকতের পূজা করে। এরা জানে না, জগতের সমস্ত শক্তি ও রাষ্ট্রক্ষমতা একমাত্র আল্লাহ তাআলার করায়ত্বে। সম্মান ও অপমান তাঁরই নিয়ন্ত্রণাধীন। তিনি দরিদ্র ও পথের ভিখারীকে রাজ-সিংহাসন ও মুকুটের অধিকারী করতে পারেন এবং প্রবল প্রতাপাম্বিত সম্রাটদের হাত থেকে রাষ্ট্র ও ঐশ্বর্য ছিনিয়ে নিতে পারেন। আর যাকে ইচ্ছা বেহিসাব ধনদৌলত দিতে পারেন। আল্লাহ পাক এ কথাগুলাে বান্দাদের শিখিয়ে দিয়ে বান্দাদেরকে তারই বরাতে দোয়া করতে বলছেন।
    নবী করীম সাল্লাল্লাহু আলাইহি ওয়াসাল্লাম ইরশাদ করেন, আল্লাহ তাআলার পবিত্র নাম “ইসমে আজম’ যার সাহায্যে দোয়া করলে সে দোয়া কবুল হয়, তা এই আয়াতের মধ্যে রয়েছে: কুলিল্লাহুম্মা মালিকাল মুলকি।
    -(হাদীসটি ইবনে আব্বাস (রা) সূত্রে তাবারানী বর্ণনা করেছেন)
</p>
<p></p>
<p></p>
<br><br>
</body>
</html>