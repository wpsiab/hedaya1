<html>
<head>
    <link rel="stylesheet" href="style.css">
</head>
<body>
<p><b>على الله توكلنا ربنا لا تجعلنا فتنة للقوم الظالمين . ونجنا
    برحمتك من القوم الكافرين
</b></p>
<p><b>উচ্চারণ : </b>আলাল্লাহি তাওয়াক্কালনা রব্বানা লা’ তাআলনা ফিতনাতাল
    লিল ক্বাওমি যালিমীন। ওয়াজ্জিনা বিরাহমাতিকা মিনাল
    কাওমিল কাফিরীন।
</p>
<p><b>তরজমা : </b>আমরা আল্লাহর উপর নির্ভর করলাম। হে আমাদের প্রতিপালক! আমাদেরকে জালিম সম্প্রদায়ের উৎপীড়নের পাত্র করিও না। এবং আমাদেরকে তােমার অনুগ্রহে কাফির সম্প্রদায়ের কবল হতে রক্ষা কর।
    -(সূরা ইউনুস: ১০ঃ ৮৫, ৮৬)।
</p>
<p><b>প্রেক্ষাপট : </b>মূসা (আ)-এর সঙ্গে ফেরাউনের সরাসির সংঘাতের একটি ঘটনা। মূসা (আ) নিজে নবী হওয়ার পক্ষে অলৌকিক নিদর্শন দেখানাের পর ফেরাউনের উচিত ছিল মূসা (আ)-এর সত্যতা মেনে নেয়া; কিন্তু সে বলল, মূসা বড় জাদুকর। আমার রাজ্যের জাদুকরদের দিয়ে আমি মূসাকে পরাজিত করব। সিদ্ধান্ত মােতাবেক প্রকাশ্য মাঠে জনসমাবেশে জাদুকররা জাদুর রশি ছেড়ে দিলে সেগুলাে সাপ হয়ে ছুটাছুটি শুরু করে। আর যখন মূসা (আ) হাতের লাঠিখানা মাটিতে রাখলেন, তখন তা অজগর হয়ে জাদুর সাপগুলাে গিলে ফেলতে থাকে। এ দৃশ্য দেখে জাদুকররা বুঝতে পারে, মূসা যে খােদার কথা বলছেন তিনিই সত্য প্রভু। তখনই তারা আল্লাহর উদ্দেশে সিজদায় লুটিয়ে পড়ে। কিন্তু ফেরাউন প্রচার-কৌশল পাল্টে ঘােষণা করে, জাদুকররা আসলে মূসার শাগরেদ। পুরাে ব্যাপারটি সাজানাে নাটক। এ জন্যে কঠোর শাস্তি দেয় জাদুকরদের। বিস্ময়কর ব্যাপার হল, এতাে বড় অলৌকিক ঘটনা দেখার পরও ফেরাউনের শাস্তির ভয়ে অধিকাংশ লােক মূসাকে মেনে নেয় নি, তবে কতিপয় যুবক মূসা (আ)-এর সত্যতা স্বীকার করে এবং ফেরাউনের অত্যচারের মােকাবেলায় ইস্পাত-কঠিন অবিচলতা প্রদর্শন করে। মূসা (আ) তাদেরকে আল্লাহর উপর ভরসা করার পরামর্শ দেন। তখন তারা আল্লাহর দরবারে উপরােক্ত ফরিয়াদ পেশ করেন।
</p>
<p></p>
<p></p>
<br><br>
</body>
</html>