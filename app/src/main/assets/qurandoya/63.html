<html>
<head>
    <link rel="stylesheet" href="style.css">
</head>
<body>
<p><b>رب ابن لي عندك بيتا في الجنة ونجني من فرعون وعملي وجني من القوم الظالمينه</b></p>
<p><b>উচ্চারণ : </b>রব্বিনি লী ইন্দাকা বাইতা ফিল জান্নাতি ওয়াজ্জিনী মিন্
    ফিরআউনা ওয়া আমালিহী ওয়া নাজ্জিনী মিনাল কৃমিয যালিমীন
</p>
<p><b>তরজমা : </b>হে আমার প্রতিপালক! তােমার সন্নিধানে জান্নাতে আমার জন্য একটি গৃহ নির্মাণ কর এবং আমাকে উদ্ধার কর ফেরাউন ও তার দুষ্কৃতি হতে এবং আমাকে উদ্ধার কর জালিম সম্প্রদায় হতে।
    -(সূরা আত্-তাহরীম: ৬৬৪ ১১)
</p>
<p><b>প্রেক্ষাপট : </b>এই দোয়াটি ফেরাউনের স্ত্রী হযরত আসিয়ার জীবনের সর্বশেষ দোয়া। ফেরাউন ছিল প্রবল প্রতাপশালী সম্রাট, যে নিজেকে খােদা বলে দাবি করত। তার সময়ে আল্লাহর নবী ছিলেন হযরত মূসা (আ)। মূসা (আ) ফেরাউনকে আল্লাহর পথে আসার আহবান জানান; কিন্তু সে নাফরমানীতে সীমা ছাড়িয়ে যায়, সে মূসা (আ)-কে জাদুকর বলে আখ্যায়িত করে। শেষ পর্যন্ত ফেরাউনের জাদুকরদের সঙ্গে মােকাবেলা হয়। প্রকাশ্য ময়দানে জাদুকরদের ছেড়ে দেয়া রশিগুলাে যখন লাফালাফি করছে বলে দেখাচ্ছিল তখন মূসা (আ) তার হাতের লাঠিখানা মাটিতে রাখেন। সাথে সাথে তা জ্যান্ত অজগর হয়ে জাদুর সাপ তথা রশিগুলাে গিলে ফেলতে থাকে। এ দৃশ্য দেখে জাদুকররা সত্যকে বুঝতে পারে। তখনই তারা ঈমান এনে আল্লাহর দরবারে সিজদায় লুটিয়ে পড়ে। এ ঘটনার পর ফেরাউনের স্ত্রী আছিয়া বিনতে মুযাহিম মূসা (আ) ও আল্লাহ তাআলার প্রতি তাঁর ঈমানের কথা ফাশ করে দেন।
</p>
<p>ফেরাউন সত্যকে মেনে নেয়ার পরিবর্তে ক্রুদ্ধ হয়ে একদিকে জাদুকরদের উপর নির্যাতনের ষ্টীম রােলার চালায়, অন্যদিকে স্ত্রী আছিয়ার ওপরও অবর্ণনীয় অত্যাচার চালায়। কোন কোন বর্ণনায় এসেছে, ফেরাউন তার চার হাত পায়ে পেরেক মেরে বুকের উপর পাথর চেপে দেয়, যাতে তিনি নড়াচড়া পর্যন্ত করতে না পারেন। এই অবস্থায় হযরত আছিয়া আল্লাহর কাছে ফরিয়াদ জানান,
    “হে আমার পালনকর্তা! আপনি নিজের একান্ত সান্নিধ্যে জান্নাতে আমার জন্য একটি গৃহ নির্মাণ করুন। তখন আল্লাহ ঐ নির্যাতিত অবস্থায় দুনিয়াতেই তাঁকে জান্নাতের সেই মনােরম গৃহটি দেখিয়ে দেন, যা তার প্রার্থনার পরিপ্রেক্ষিতে আল্লাহ পাক জান্নাতে তার জন্য নির্মাণ করে রেখেছেন। আর জান্নাতের সেই দৃশ্য দেখতে দেখতে ফেরাউনের নির্যাতন সহ্য করা তার জন্য সহজ হয়ে যায়।
</p>
<p>কোন কোন বর্ণনায় আছে, নির্যাতনের এক পর্যায়ে ফেরাউন একটি পাথর উপর থেকে তার ওপর ফেলে দেয়ার মনস্থ করলে তিনি এই দোয়া করেন। তখন আল্লাহ পাক হযরত আছিয়ার দোয়া কবুল করে তার রূহ কবজ করে নেন আর পাথরটি তার নিষ্প্রাণ দেহের ওপর পতিত হয়।
    এই অতুলনীয় দোয়াটি প্রত্যেক মুসলমান নর-নারীর চূড়ান্ত প্রত্যাশা হওয়া উচিত। কারণ, পবিত্র কুরআনের সর্বত্র আল্লাহ পাক বলেছেন যে, আমি জান্নাতকে মুমিন নর-নারীর জন্য প্রস্তুত করে রেখেছি।
    -(মাআরেফুল কুরআন)
</p>
<br><br>
</body>
</html>