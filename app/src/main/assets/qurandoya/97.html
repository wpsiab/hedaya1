<html>
<head>
    <link rel="stylesheet" href="style.css">
</head>
<body>
<p><b>قُلْ أَعُوذُ بِرَبِّ النَّاسِ - مَلِكِ النَّاسِ - إِلَـٰهِ النَّاسِ - مِن شَرِّ الْوَسْوَاسِ الْخَنَّاسِ - الَّذِي يُوَسْوِسُ فِي صُدُورِ النَّاسِ - مِنَ الْجِنَّةِ وَالنَّاسِ</b></p>
<p><b>উচ্চারণ : </b>কুল আউযু বিরব্বি না'স। মালিকি’ নাস। ইলাহি না’স। মিন্ শাররিল ওয়াসওয়াসিল খান্নাস। আল লাষি উয়ুওয়াসওয়েসু ফী সুদুরি না’স। মিনাল জিন্নাতি ওয়ান্নাস।</p>
<p><b>তরজমা : </b>বল, আমি শরণ নিচ্ছি মানুষের প্রতিপালকের। মানুষের অধিপতির। মানুষের ইলাহের নিকট। অত্মগােপনকারী কুমন্ত্রণাদাতার অনিষ্ট হতে। যে কুমন্ত্রণা দেয় মানুষের অন্তরে। জিনদের মধ্য হতে এবং মানুষের মধ্য হতে।</p>
<p><b>প্রেক্ষাপট : </b>সহীহ মুসলিমে ওকবা ইবনে আমের আল জুহানী (রা) হতে বর্ণিত, নবী করীম সাল্লাল্লাহু আলাইহি ওয়াসাল্লাম বলেন, তােমরা লক্ষ্য করেছ কি, আজ রাতে আল্লাহ তাআলা আমার প্রতি এমন আয়াত নাযিল করেছেন, যার সমতুল্য আয়াত দেখা যায় না। অর্থাৎ
    قل أعود برب الفلق قُلْ أَعُوذُ بِرَبِّ النَّاسِ
    অপর এক রেওয়ায়াতে আছে, তওরাত, ইঞ্জিল, যবুর এবং কুরআনেও অনুরূপ কোন সূরা নেই। ওকবা ইবনে আমের বলেন, রাসূলুল্লাহ সাল্লাল্লাহু
    আলাইহি ওয়াসাল্লাম আমাকে বলেন, হে ওকবা! আমি কি তােমাকে দু'টি সূরা বাৎলে দেব না, যে দুটি কুরআন মজীদের মধ্যে সর্বোত্তম? আমি আর করলাম, জিহা, ইয়া রাসূলাল্লাহ। অতঃপর তিনি আমাকে ‘মুআব্বাযাতাইন (শুরুতে আউযুবিশিষ্ট) সূরাদ্বয় তালিম দেন। অতঃপর এ দুটি তিনি মাগরিবের নামাযে পাঠ করেন এবং বলেন, তুমি যখন ঘুম থেকে জাগ্রত হও এবং ঘুমাও তখন সূরা দুটি পাঠ করবে।</p>
<p>আয়েশা (রা) হতে বর্ণিত, রাসূলুল্লাহ সাল্লাল্লাহু আলাইহি ওয়াসাল্লামের নিয়ম ছিল, তিনি প্রত্যেক রাতে যখন বিছানায় শয্যা গ্রহণ করতেন দুই হাতের তালু একত্রিত করে উভয় তালুতে
    قل هو الله أحد- قُلْ أَعُوذُ بِرَبِّ النَّاسِ. قُلْ أَعُوذُ بِرَبِّ الْفَلَقِ
    পড়ে ফুঁ দিতেন। এরপর উভয় তালু দিয়ে আপন শরীরের যতখানি সম্ভব মাসেহ করতেন। এতে তিনি মাথা ও মুখমন্ডল হতে নিয়ে শরীরের সম্মুখ ভাগে হাত বুলাতেন। এ কাজটি তিনি তিনবার করতেন। আয়েশা (রা) হতে আরাে বর্ণিত, নবী করীম সাল্লাল্লাহু আলাইহি ওয়াসাল্লাম যখন অসুস্থতাবােধ করতেন তখন আউযু সম্বলিত সূরাদ্বয় পাঠ করে নিজের উপর ফু দিতেন। হযরতের অসুস্থতা যখন বৃদ্ধি পেল তখন আমি নিজেই পড়ে তার হাত দিয়ে তাঁর শরীর মাসেহ করতাম, তাঁর হাতের বরকতের আশায়।
</p>
ওকবা ইবনে আমের বলেন, একবার আমরা রাসূলুল্লাহ সাল্লাল্লাহু আলাইহি ওয়াসাল্লামের সঙ্গে জুহফা ও এবরা-এর মাঝে সফরে ছিলাম। এমন সময় প্রচন্ড ঝড় ও আঁধিয়ারি ঘিরে ফেলল। তখন রাসূলুল্লাহ সাল্লাল্লাহু আলাইহি ওয়াসাল্লাম قُلْ أَعُوذُ بِرَبِّ النَّاسِ- قُلْ أَعُوذُ بِرَبِّ الْفَلَقِ পড়ে আল্লাহর আশ্রয় প্রার্থনা করতে লাগলেন। হযরত সাল্লাল্লাহু আলাইহি ওয়াসাল্লাম বললেন, হে ওকবা! এই দুই সূরা দ্বারা আল্লাহর কাছে পানাহ চাও। কোন আশ্রয়প্রার্থী এই দুই সূরার মত কোন সূরা দিয়ে আশ্রয় পার্থনা করে নি।</p>
<p>আব্দুল্লাহ ইবনে খুবাইব (রা) থেকে বর্ণিত, তিনি বলেন, আমরা একবার বৃষ্টি ও প্রচন্ড ঝড়ের রাতে হযরত সাল্লাল্লাহু আলাইহি ওয়াসাল্লামের খোঁজে বের বললাম, কী বলব? তিনি বললেন: সকাল ও সন্ধ্যায়  قل هو الله أحد এবং দুই আউযু বিশিষ্ট সূরা পাঠ কর, তা সব ব্যাপারে তােমার জন্য যথেষ্ট হবে।
    -(তিরমিযী, নাসায়ী, ইবনু মাজা)
</p>
<br><br>
</body>
</html>