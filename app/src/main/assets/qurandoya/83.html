<html>
<head>
    <link rel="stylesheet" href="style.css">
</head>
<body>
<p><b>رَّبَّنَا إِنِّي أَسْكَنتُ مِن ذُرِّيَّتِي بِوَادٍ غَيْرِ ذِي زَرْعٍ عِندَ بَيْتِكَ الْمُحَرَّمِ رَبَّنَا لِيُقِيمُوا الصَّلَاةَ فَاجْعَلْ أَفْئِدَةً مِّنَ النَّاسِ تَهْوِي إِلَيْهِمْ وَارْزُقْهُم مِّنَ الثَّمَرَاتِ لَعَلَّهُمْ يَشْكُرُونَ </b></p>
<p><b>উচ্চারণ : </b>রব্বানা ইন্নী আসকান্থ মিন্ যুররিয়্যাতি বিওয়াদিন গইরে যী যারইন ইন্দা বাইতিকাল মুহাররম, রব্বানা লিয়ুকিমুছ ছালাতা ফাআল আইদাতাম্ মিনান নাসি তাহবী ইলাইহিম ওয়ারযুহুম মিনাহু ছামারাতি লাআল্লাহুম ইয়াশকুরুন</p>
<p><b>তরজমা : </b>হে আমাদের প্রতিপালক! আমি আমার বংশধরদের কতককে বাস করার জন্য রাখলাম চাষাবাদহীন উপত্যকায় তােমার পবিত্র গৃহের নিকট, হে আমাদের প্রতিপালক! এই উদ্দেশ্যে যে, ওরা যেন নামায কায়েম করে। অতএব তুমি কিছু লােকের অন্তর ওদের প্রতি অনুরাগী করে দাও এবং ফলফলাদি দ্বারা ওদের রিযিকের ব্যবস্থা করাে, যাতে ওরা কৃতজ্ঞতা প্রকাশ করে।
    -(সূরা ইব্রাহীম: ১৪ঃ ৩৭)
</p>
<p><b>প্রেক্ষাপট : </b>তকালীন খােদাদ্রোহী পরাশক্তি নমরুদ অগ্নিকুন্ডে নিক্ষেপ করেছিল আল্লাহর নবী ইবরাহিম (আ)-কে। কিন্তু আল্লাহর হুকুমে অগ্নিকুন্ড ইব্রাহীম (আ)-এর জন্য শীতল ও আরামদায়ক হয়েছিল। এতবড় অলৌকিক ঘটনা দেখার পরও নমরুদের শাসনাধীন জনগণ আল্লাহর প্রতি ঈমান আনে নি। ফলে ইব্রাহীম (আ) বাবেল শহর (ইরাক) থেকে হিজরত করেন। তিনি সস্ত্রিক মিসর হয়ে
    কেনানে বসতি স্থাপন করেন। সেখানে তাঁর দ্বিতীয় স্ত্রী হাজেরার ঘরে জন্মগ্রহণ করেন প্রথম সন্তান ইসমাঈল। কিন্তু শুরু হয় নতুন পরীক্ষা, পারিবারিক কলহ। আল্লাহর হুকুমে তিনি শিশুসন্তান ইসমাঈল ও তার মা হাজেরাকে মক্কার বিজন পাহাড়ী উপত্যকায় নিঃসঙ্গভাবে রেখে আসেন। ভবিষ্যতে সেখানে আল্লাহর ঘর পূণঃনির্মাণ ও তাওহীদী সভ্যতা গড়ে তােলাই ছিল এই কঠিন পদক্ষেপের লক্ষ্য।</p>
<p>এ ছিল অত্যন্ত মর্মান্তিক আরেক পরীক্ষা। এক থলে খেজুর ও এক মশক পানিসহ তাদের বিজনভূমিতে রেখে যখন ইবরাহীম (আ) একাকী ফিরে আসছিলেন, তখন বেদনা-বিস্মিত স্ত্রী হাজেরা ব্যাকুলভাবে তার পিছে পিছে আসতে লাগলেন। আর স্বামীকে এভাবে রেখে যাওয়ার কারণ জিজ্ঞেস করতে থাকেন। কিন্তু বুকে বেদনার পাষাণ বাঁধা ইবরাহীমের মুখ দিয়ে কোন কথা বের হচ্ছিল না। তখন হাজেরা বললেন, আপনি কি আল্লাহর হুকুমে আমাদেরকে এভাবে ফেলে যাচ্ছেন? ইবরাহীম বললেন, হ্যাঁ। তখন অটল বিশ্বাস ও দৃঢ় মনােবল নিয়ে হাজেরা বলে উঠলেন তাহলে আল্লাহ আমাদের ধ্বংস করবেন না। মা হাজেরা ফিরে এলেন প্রাণপ্রিয় সন্তানের কাছে। ইবরাহীম (আ) স্ত্রী ও সন্তানকে রেখে যখন পাহাড়ের আড়াল হলেন তখন আল্লাহর দরবারে পেশ করলেন বুকফাটা ফরিয়াদ, এই দোয়া।
    হে আমাদের পালনকর্তা! আমি আমার পরিবারের কিছু সদস্যকে তােমার মর্যাদামন্ডিত গৃহের সন্নিকটে চাষাবাদহীন উপত্যকায় বসবাসের জন্য রেখে যাচ্ছি। প্রভু হে! যাতে তারা নামায কায়েম করে। অতএব কিছু লােকের অন্তরকে তুমি এদের প্রতি আকৃষ্ট করে দাও এবং তাদেরকে ফলফলাদি দ্বারা রুযী দান কর। আশা করা
</p>
<p>যায় যে, তারা কৃতজ্ঞতা প্রকাশ করবে। -(সূরা ইব্রাহীম: ১৪ঃ ৩৭) ইব্রাহীম (আ)-এর এই দোয়ার বরকতে মক্কার জমীনে চাষাবাদের তেমন ব্যবস্থা না থাকলেও খাদ্য ও পানীয়ের কোনাে অভাব কোনকালে হয় নি। বর্তমানেও লক্ষ লক্ষ হাজী ও ওমরা পালনকারীর খাদ্য সরবরাহে কোনরূপ ঘাটতি হয় না।
    নতুন বাড়িঘর তৈরি করা বা নতুন ব্যবসা শুরু করলে খালেস নিয়তে এ দোয়া করলে আল্লাহ তাআলা শান্তি ও প্রাচুর্যে ভরে দেবেন।
</p>
<br><br>
</body>
</html>