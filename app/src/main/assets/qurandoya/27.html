<html>
<head>
    <link rel="stylesheet" href="style.css">
</head>
<body>
<p><b>رب أني مشني الضر وأنت أرحم الراحمين</b></p>
<p><b>উচ্চারণ : </b>রব্বি আন্নি’ মাস্ সানিয়া দুররু ওয়া আন্তা আরহামুর রাহিমীন
</p>
<p><b>তরজমা : </b>আমি দুঃখ কষ্টে পড়েছি, আর তুমি তাে সর্বশ্রেষ্ঠ দয়ালু।
</p>
<p><b>প্রেক্ষাপট : </b>হযরত আইয়ুব (আ) ছিলেন ধৈর্যের চরম পরীক্ষায় উত্তীর্ণ আল্লাহর প্রিয় নবী। পবিত্র কুরআন মজীদের ৪ টি সূরার ৮টি আয়াতে তাঁর সম্পর্কে আলােচনা এসেছে। হযরত আইয়ুব (আ) সম্পর্কে অনেক দীর্ঘ ইসরাঈলী রেওয়ায়াত আছে, যার অধিকাংশই কল্পকাহিনী। কুরআন মজীদ সূত্রে এতটুকুন সন্দেহাতীতভাবে জানা যায় যে, তিনি কোন দুরারােগ্য রােগে আক্রান্ত হয়ে সবর করেছিলেন। অবশেষে আল্লাহর কাছে উপরােক্ত দোয়াটি করে রােগ থেকে মুক্তি পেয়েছিলেন। সেই পরীক্ষা ও অসুস্থতার দিনগুলােতে তার সন্তান-সন্ততি, বন্ধু-বান্ধব সবাই উধাও হয়ে গিয়েছিল, মৃত্যুবরণ বা অন্য কোন কারণে। এরপর আল্লাহ তাআলা তাকে সুস্থতা দান করেন এবং সব সন্তান ফিরিয়ে দেন, এমন কি তাদের তুলনায় আরাে অধিক দান করেন। কাহিনীর বাদবাকি অংশ প্রামাণ্য হাদীসসমূহে এবং বেশিরভাগ ঐতিহাসিক বর্ণনায় বিদ্যমান আছে। হাফেয ইবনে কাসীর কাহিনীর বিবরণ এরূপ দিয়েছেন:
    আল্লাহ তাআলা হযরত আইয়ুব (আ)-কে প্রথম দিকে অগাধ ধন সম্পদ, সুরম্য দালান-কোঠা, যানবাহন, সন্তান-সন্ততি ও চাকর-নওকর দান
</p>
<p>কুরআন মজীদের দোয়া ও মােনাজাত করেছিলেন। এরপর তাকে পয়গাম্বসুলভ পরীক্ষায় ফেলা হয়। ফলে, এসব তাঁর হাত ছাড়া হয়ে যায় এবং দেহে কুষ্ঠের ন্যায় এক প্রকার দুরারােগ্য ব্যাধি বাসা বাঁধে। জিহ্বা ও কলিজা ব্যতীত দেহের কোন অংশই এই ব্যাধি হতে মুক্ত ছিল না। তিনি সে অবস্থায়ও জিহ্বা ও অন্তরকে আল্লাহর যিকিরে মশগুল রাখতেন এবং আল্লাহর প্রতি কৃতজ্ঞতা প্রকাশ করতেন। এই দুরারােগ্য ব্যাধির কারণে সব প্রিয়জন, বন্ধু-বান্ধব ও প্রতিবেশী তাঁকে আলাদা করে লােকালয়ের বাইরে একটি ভাগাড়ে অর্থাৎ আবর্জনা ফেলার জায়গায় রেখে দেয়। কেউ তাঁর কাছ যেত না। শুধু তাঁর স্ত্রী তাঁর দেখাশুনা করতেন। তাঁর স্ত্রী ছিলেন হযরত ইউসুফ (আ)-এর কন্যা বা পৌত্রী। তার নাম ছিল লাইয়া বিনতে মেশা ইবনে ইউসুফ (আ)। (ইবনে কাসীর)। এই অবস্থায় তাঁর সহায়-সম্পত্তি ও অর্থকড়ি সব নিঃশেষ হয়ে গিয়েছিল। স্ত্রী মেহনত মজুরি করে তাঁর পানাহার ও প্রয়ােজনীয় উপকরণাদি সংগ্রহ এবং তাঁর সেবাযত্ন করতেন।
</p>
<p>আইয়ুব (আ)-এর এই পরীক্ষা মােটেই আশ্চর্যজনক ছিল না। রসূল করীম সাল্লাল্লাহু আলাইহি ওয়াসাল্লাম বলেন, পয়গাম্বরগণ সবচে বেশি বিপদ ও পরীক্ষার সম্মুখীন হন, তাদের পর অন্যান্য নেককাররা পর্যায়ক্রমে বিপদের সম্মুখীন হন। এক রেওয়ায়েতে আছে, প্রত্যেক মানুষের পরীক্ষা তার ঈমানের দৃঢ়তার মাত্রা অনুযায়ী হয়ে থাকে। দ্বীনদারীতে যে যত বেশি মজবুত, তার বিপদ ও পরীক্ষা তত কঠিন হয়। (যাতে সেই পরিমাণে আল্লাহর কাছে তার মর্তবা উচ্চ হয়)।
</p>
<p>ইয়াযিদ ইবনে মায়সারাহ বলেন: আল্লাহ যখন আইয়ুব (আ)-কে অর্থকড়ি, সন্তান-সন্ততি প্রভৃতি জাগতিক নেয়ামত থেকে মুক্ত করে পরীক্ষা করেন, তখন তিনি মুক্ত মনে আল্লাহর স্মরণ ও ইবাদতে আরাে বেশি আত্মনিয়ােগ করেন এবং আল্লাহর কাছে আরজ করেন: হে আমার প্রতিপালক! আমি তােমার শােকর আদায় করি এ কারণে যে, তুমি আমাকে সহায় সম্পত্তি ও সন্তান-সন্ততি দান করেছ। এদের মহব্বত আমার অন্তরকে আচ্ছন্ন করে রেখেছিল। এরপর এ কারণেও শােকর আদায় করছি যে, তুমি</p>
<p>আমাকে এসব বস্তু থেকে মুক্তি দিয়েছ। এখন আমার ও তােমার মধ্যে কোন অন্তরায় অবশিষ্ট নাই।
    বর্ণিত আছে, হযরত আইয়ুব (আ) লােকালয়ের বাইরে এক আবর্জনার স্থানে দীর্ঘ সাত বছর কয়েক মাস পড়ে থাকেন। কোন সময় হাহুতাশ, অভিযােগ করা বা অস্থিরতার কোন বাক্যও মুখে উচ্চারণ করেন নি। তাঁর সতি-সাধ্বি স্ত্রী লাইয়া একবার আরজ করলেন যে, আপনার কষ্ট অনেক বেড়ে গেছে। এই কষ্ট দূর হওয়ার জন্য আপনি আল্লাহর কাছে দোয়া করুন। জিনি জবাব দিলেন, আমি সত্তর বছর সুস্থ ও নিরােগ অবস্থায় আল্লাহর অসংখ্য নেয়ামত ও দৌলতের মধ্যে দিনাতিপাত করেছি। এর বিপরীতে বিপদের সাত বছর অতিবাহিত করা কঠিন হবে কেন? অর্থাৎ পয়গাম্বরসুলভ দৃঢ়তা ও সবরের কারণে তিনি দোয়া করারও হিম্মত করতেন না, যাতে কোথাও সবরের খেলাপ হয়ে না যায়। কিন্তু শেষ পর্যন্ত এমন একটি ব্যাপার ঘটে, যার ফলে তিনি দোয়া করতে বাধ্য হন। এই কারণ সম্পর্কিত বর্ণনা অনেক দীর্ঘ ও বিচিত্র এবং ব্যাখ্যা বিশ্লেষণের দাবি রাখে। তাই আমরা দোয়ার পরবর্তী অবস্থার দিকে মনােযােগ দেব।
</p>
<p>ইবনে আবি হাতেম হযরত আব্দুল্লাহ ইবনে আব্বাস (রা) হতে বর্ণনা করেন যে, আইয়ুব (আ)-এর দোয়া কবুল হওয়ার পর তাকে আদেশ করা হল: পায়ের গােড়ালী দ্বারা মটিতে আঘাত করুন। তাতে মাটিতে পরিষ্কার পানির ঝর্ণা দেখা দেবে। এই পানি পান করুন এবং তদ্বারা গােসল করুন। দেহের সমস্ত রােগব্যাধি দূর হয়ে যাবে। হযরত আইয়ুব (আ) তা-ই করলেন। ঝর্ণার পানি দ্বারা গােসল করতেই ক্ষত-জর্জরিত ও অস্থিচর্মসার দেহ নিমেষের মধ্যে রক্তমাংস ও কেশ-শােভিত দেহে রূপান্তরিত হয়ে গেল। আল্লাহ তাআলা তাঁর জন্য জান্নাতের পােশাক প্রেরণ করলেন। তিনি জান্নাতী পােশাক পরিধান করে আবর্জনার স্তুপ থেকে একটু সরে গিয়ে একপাশে বসে রইলেন। স্ত্রী নিত্যকার অভ্যাস অনুযায়ী তাঁর দেখাশােনা করতে আসলেন। কিন্তু তাঁকে তার স্থানে না পেয়ে ক্রন্দন করতে লাগলেন। একপাশে উপবিষ্ট আইয়ুবকে (আ) চিনতে না পেরে তাঁকেই জিজ্ঞাসা করলেন; আপনি জানেন</p>
<p>কি, এখানে যে রােগাক্রান্ত লােকটি পড়ে থাকতেন, তিনি কোথায় গেলেন? কুকুর ও বাঘ কি তাঁকে খেয়ে ফেলেছে? এ ব্যাপারে তিনি কিছুক্ষণ আলাপ করলেন। সবকিছু শুনে আইয়ুব (আ) বললেন: আমিই আইয়ুব, কিন্তু তখনাে স্ত্রী তাকে চিনতে না পেরে বললেনঃ আপনি কি আমার সাথে উপহাস করছেন? আইয়ুব (আ) আবার বললেন: লক্ষ্য করে দেখ, আমিই আইয়ুব। আল্লাহ তাআলা আমার দোয়া কবুল করেছেন।
    হযরত ইবনে আব্বাস (রা) বলেন, এরপর আল্লাহ তাআলা তাঁর ধনদৌলত ফিরিয়ে দিলেন এবং সন্তান-সন্ততিও। শুধু তাই নয়, সন্তানদের সমসংখ্যক বাড়তি সন্তানও দান করলেন। (ইবনে কাসীরের বরাতে মাআরেফুল কুরআন)। ইবনে মসউদ (রা) বলেন, হযরত আইয়ুবের সাত পুত্র ও সাত কন্যা ছিল। পরীক্ষার দিনগুলােতে তারা সবাই মৃত্যুমুখে পতিত হয়েছিল। আল্লাহ তাআলা যখন তাকে সুস্থতা দান করলেন, তখন সন্তানদেরও পুনরায় জীবিত করে দেন এবং স্ত্রীর গর্ভে সমসংখ্যক নতুন সন্তান জন্মগ্রহণ করে। একেই কুরআনে ‘ওয়া মিসলুহুম মাআহুম’ বাক্যে প্রকাশ করা হয়েছে। এই উক্তি আয়াতের বাহ্যিক অর্থের নিকটবর্তী।
    (কুরতুবির বরাতে তাফসীরে মাআরেফুল কুরআন,সূরা আম্বিয়া: ৮৩)
    বস্তুত এই সেই দোয়া, যার বরকতে আইয়ুব (আ) কঠিন পরীক্ষা থেকে মুক্তি পেয়ে নতুন জীবন ও সৌভাগ্য লাভ করেছিলেন।
</p>

<br><br>
</body>
</html>