<html>
<head>
    <link rel="stylesheet" href="style.css">
</head>
<body>
<p><b>رب إني لما أنزلت إلى من خير فقير</b></p>
<p><b>উচ্চারণ : </b>রব্বি ইন্নী লিমা আলতা ইলাইয়া মিন খায়রিন্ ফকীর
</p>
<p><b>তরজমা : </b>হে আমার প্রতিপালক! তুমি আমার প্রতি যে অনুগ্রহ করবে আমি
    তার কাঙাল, মুখাপেক্ষী।
</p>
<p><b>প্রেক্ষাপট : </b>হযরত মূসা (আ) বড় হয়েছিলেন ফেরাউনের ঘরে। ফেরাউন ছিল মিসরের
    ম্রাট। ক্ষমতার দম্ভ সে নিজেকে খােদা বলে দাবি করেছিল। ফেরাউন এবং তার রাজবংশ কিবতিরা মনে করত, মূসা (আ)-এর সম্প্রদায় বনি ইসরাঈল হল দাসজাতি। তারা তাদের সাথে দাসসুলভ আচরণ করত। যেখানে সেখানে তাদেরকে হীন-তুচ্ছ অপদস্ত করত। শহরে ঘােরাঘুরির সময় মূসা একদিন দেখতে পান, বনি ইসরাঈল বংশীয় এক ব্যক্তির সাথে জনৈক কিবতি গায়ে পড়ে ঝগড়া করছে। তার সাথে উদ্ধত আচরণ করছে। মূসা (আ) বনি ইসরাঈলীর সাহায্যে এগিয়ে গেলেন এবং রাগের বশে কিবতির গালে একটি চড় বসিয়ে দিলেন। অসাবধানতার কারণে সেই চড়ে কিবতি মারা গেল। মূসা (আ) অনিচ্ছাকৃত ভুলের জন্য আল্লাহর কাছে মাফ চাইলেন। আল্লাহ তাকে মাফ করে দিলেন। সে কথা কুরআন মজীদে বর্ণিত। এই ঘটনায় সারা মিসর তােলপাড় হয়ে গেল। প্রভুর বংশ কিবতিকে হত্যা করার স্পর্ধা কার হল। চারদিকে তল্লাশি চলতে লাগল। ঘটনার কু খোঁজে পাচ্ছিল না কোথাও।
    আরেক দিনের ঘটনা। বনি ইসরাঈলী সেই লােকটির সাথে আরেক কিবতির ঝগড়া লেগেছে রাস্তায়। মূসা এগিয়ে গেলেন।
</p>
<p>দেখলেন, বনি ইসরাঈলী লােকটিই আসলে ঝগড়াটে। বললেন, তুমি দেখছি বড় ঝগড়াটে লােক। বনি ইসরাঈলী আশংকা করল, এখন যদি মূসা আমাকেও চড় লাগায় তাহলে আমার মৃত্যু নির্ঘাত। তাই আত্মরক্ষার্থে সে আগাম বলে উঠল, মূসা তুমি কি আমাকেও হত্যা করতে চাও, যেভাবে সেদিন ঐ লােকটিকে হত্যা করেছ? তার এই মন্তব্যই সকল তথ্য ফাঁস করে দিল। মূহুর্তে ফেরাউনের কাছে সংবাদ চলে গেল, সেদিনের কিবতির খুনি মহামান্য ফেরাউনের পালক পুত্র মূসা ছাড়া আর কেউ নয়। রাজপ্রাসাদে নিরাপত্তা রক্ষীদের বৈঠক বসল, সিদ্ধান্ত হল, দেশে শান্তি শৃঙ্খলার পক্ষে বড় হুমকি মূসাকে দুনিয়া থেকে সরিয়ে দিতে হবে। বৈঠকে এক লােক ছিল, যে গােপনে ঈমান লালন করত। তিনি দ্রুত এসে মূসাকে বললেন: দ্রুত কেটে পড়েন; ফেরাউন ও তার দলবল আপনাকে হত্যা করার ষড়যন্ত্র পাকাপােক্ত করেছে। | তখনই মূসা মিসর ছেড়ে চলে আসলেন; তবে কোথায় যাবেন, সে গন্তব্য জানা নেই। তিনি একটি গাছের ছায়ায় বিশ্রাম নিলেন একটি কূপের ধারে। লােকেরা পানি সংগ্রহ করছিল সেই কূপ থেকে। দেখলেন যে, দুজন বালিকা পানির জন্য অপেক্ষায় রয়েছে। তারা তাদের পশুদেরকে আগলিয়ে রেখেছে। ভীড়ের মধ্যে লােকেরা তাদেরকে পানি ভর্তি করার সুযোগ দিচ্ছিল না। মূসা (আ) জিজ্ঞাসা করলেন, তােমাদের কি অবস্থা? তারা বলল, লােকেরা তাদের পশুগুলােকে পানি পান করায়ে সরে না যাওয়া পর্যন্ত আমরা আমাদের পশুকে পানি পান করাতে পারব না, আর আমাদের পিতা তাে বৃদ্ধ। মূসা তখন এগিয়ে গিয়ে বালিকাদ্বয়ের পশুকে পানি পান করালেন। অতঃপর তিনি একটি গাছের ছায়ার দিকে সরে গেলেন এবং আল্লাহ তাআলার দরবারে ফরিয়াদ জানালেন:
    হে আমার পালনকর্তা তুমি আমার প্রতি যে অনুগ্রহ নাযিল করবে, আমি তাঁর মুখাপেক্ষী।
    -(সূরা কাসাস: ২৮ঃ ২৪)
</p>
<p>পরবর্তী ঘটনাপ্রবাহ প্রমাণ দেয়, মূসা (আ)-এর সেই দোয়া কবুল হয়েছিল এবং ঐ দুই বালিকার একজনকে তাদের পিতা শােয়াইব (আ) মূসা (আ)এর সঙ্গে বিয়ে দিয়েছিলেন।
</p>
<br><br>
</body>
</html>