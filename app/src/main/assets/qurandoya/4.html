<html>
<head>
    <link rel="stylesheet" href="style.css">
</head>
<body>
<p><b>حسبنا الله ونعم الوكيل</b></p>
<p><b>উচ্চারণ : </b>হাসবুনাল্লাহু ওয়া নি-মাল ওয়াকীল</p>
<p><b>তরজমা : </b>আল্লাহই আমাদের জন্য যথেষ্ট এবং তিনি কত উত্তম কর্ম সম্পাদনকারী!</p>
<p><b>প্রেক্ষাপট : </b>উহুদ যুদ্ধ সংঘটিত হয়েছিল হিজরী তৃতীয় সালে। মদীনা থেকে তিন মাইল দূরে উহুদ প্রান্তরে রাসূলুল্লাহ সাল্লাল্লাহু আলাইহি ওয়াসাল্লামের সৈন্যসংখ্যা ছিল এক হাজার। যুদ্ধ শুরুর আসেই ৩০০ মুনাফিক যুদ্ধের ময়দানে মুসলমানদের ছেড়ে ফিরে যায়। যুদ্ধে ৩০০০ কুরাইশ সৈন্যের মােকাবেলায় প্রথম দিকে মুসলমানরা জয়ী হলেও মুসলমানদের একটি ভুলের কারণে অতর্কিত আক্রমণে কুরাইশ বাহিনী জয়ী হয়। মুসলমানদের মধ্যে বহুলােক হতাহত হন। যুদ্ধশেষে মদীনায় ফিরে মুসলমানদের ঘরে যখন শশাকের মাতম চলছিল, তখন মদীনার ইহুদী ও মুনাফিকরা মুসলমানদের সম্পূর্ণ শেষ করে দেয়ার পথ খুঁজছিল। ওদিকে বিজয়ী কুরাইশ বাহিনী ফিরে এসে মদীনা আক্রমণের আশঙ্কাও প্রবল হয়েছিল। এই পরিস্থিতিতে নবীজির পক্ষ হতে রাতে মদীনার অলিগলিতে ঘােষণা করা হয়, যারা উহুদ যুদ্ধে অংশ নিয়েছিল তারা যেন আগামীকাল যুদ্ধে যাওয়ার জন্য প্রস্তুত থাকে। এই ঘােষণায় মুনাফিক ও ইহুদীরা চমকে উঠে ভাবে যে, মুসলমানদের ব্যাপারে আমাদের অনুমান ভুল। তাদের শক্তি মােটেও খর্ব হয়নি; বরং নতুন যুদ্ধ-অভিযানের মত শক্তি তাদের আছে।
    ওদিকে কুরাইশ বাহিনীর অবস্থা ছিল, বিজয় বেশে মক্কার পথে কতদূর যাবার পর আবার ফিরে এসে মদীনা আক্রমণের চিন্তা করছিল তারা।
</p>
<p>মুসলমানদের মাঝে ভীতি সঞ্চারের উদ্দেশে লােক মারফত সে খবর প্রচারের ব্যবস্থাও করেছিল। সহীহ বুখারীতে উল্লেখ আছে, এই পরিস্থিতিতে রাসূলুল্লাহ সাল্লাল্লাহু আলাইহি ওয়াসাল্লাম ঘােষণা করলেন, কে আছে যারা মুশরিকদের পশ্চাদ্ধাবন করবে? তখন সত্তর জন সাহাবী প্রস্তুত হলেন, যাদের মধ্যে এমন লােকও ছিলেন যারা গতকালের যুদ্ধে কঠিনভাবে আহত হয়েছিলেন এবং অন্যের সাহায্যে চলাফেরা করছিলেন। এরাই রাসূলুল্লাহ সাল্লাল্লাহু আলাইহি ওয়াসাল্লামের সঙ্গে মুশরিকদের পশ্চাদ্ধাবনে রওনা হলেন। তারা মদীনা হতে হামরাউল আসদ নামক স্থানে গিয়ে পৌঁছলেন, তখন সেখানে নােয়াইম ইবনে মাসউদের সঙ্গে সাক্ষাৎ হল। সে সংবাদ দিল যে, আবু সুফিয়ান আরাে সৈন্য সংগ্রহ করে পুনরায় মদীনা আক্রমণ করার সিদ্ধান্ত নিয়েছে। আহত-দুর্বল সাহাবায়ে কেরাম এই ভীতিজনক সংবাদ শুনে সমস্বরে বলে উঠলেন, 15 s; a s অর্থাৎ আল্লাহই আমাদের জন্য যথেষ্ট এবং তিনিই উত্তম সাহায্যকারী, কার্যসম্পাদনকারী'।
    -(সূরা আলে ইমরান: ৩ঃ ১৭৩)
</p>
<p>এরিমধ্যে আবু সুফিয়ান মত পরিবর্তন করে মক্কার পথে রওনা হয়। বস্তুত এই প্রত্যয়দীপ্ত অভিব্যক্তি ও দোয়ার বরকতে তখন মুসলমানদেরকে তিনটি নেয়ামত দান করা হয়েছিল। একটি হল, কাফেরদের মনে ভয়ের সঞ্চার ও নিজেদের নিরাপত্তা; দ্বিতীয়, হামরাউল আসাদ বাজারে তাদের ব্যবসা-বাণিজ্য ও অর্থনৈতিক মুনাফা এবং তৃতীয়, আল্লাহর সন্তুষ্টি। উল্লেখিত উপকারিতাসমূহ তখনকার সময়ের জন্য নির্দিষ্ট ছিল না; বরং পূর্ণ ঈমানী উদ্দীপনা সহকারে যে কেউ এই দোয়া পড়বে সে এ সমস্ত বরকত লাভে সমর্থ হবে।
    -তাফসীরে মাআরেফুল কুরআন (সংক্ষেপিত)
</p>
<br><br>
</body>
</html>