<html>
<head>
    <link rel="stylesheet" href="style.css">
</head>
<body>
<p><b>قُلْ هُوَ اللَّـهُ أَحَدٌ - اللَّـهُ الصَّمَدُ -لَمْ يَلِدْ وَلَمْ يُولَدْ -وَلَمْ يَكُن لَّهُ كُفُوًا أَحَدٌ</b></p>
<p><b>উচ্চারণ : </b>কুল হুয়াল্লাহু আহাদ। আল্লাহুছ ছামাদ। লাম ইয়ালিদ ওয়ালাম
    ইউলাদ। ওয়া লাম ইয়াকুল লাহু কুফুওয়ান আহাদ।
</p>
<p><b>তরজমা : </b>বলুন, তিনি আল্লাহ, এক। আল্লাহ অমুখাপেক্ষী, তিনি কাউকে জন্ম দেন নি এবং কেউ তাকে জন্ম দেয় নি। এবং তার সমকক্ষ কেউ
    নেই।
</p>
<p><b>প্রেক্ষাপট : </b>হাদীস শরীফে বর্ণিত, নবী করীম সাল্লাল্লাহু আলাইহি ওয়াসাল্লাম বলেন যে ব্যক্তি সূরা ‘কুল হয়াল্লাহু আহাদ' পাঠ করবে, তা এমন হবে যেন সে কুরআনের এক তৃতীয়াংশ তেলাওয়াত করল।</p>
<p>আবুদ দারদা (রা) বর্ণনা করেন, নবী করীম সাল্লাল্লাহু আলাইহি ওয়াসাল্লাম ইরশাদ করেছেন, তােমাদের কেউ কি এক রাতে কুরাআনের এক তৃতীয়াংশ তেলাওয়াত করতে পারবে না? আমি বললাম, ইয়া রাসূলাল্লাহ! এ কাজ কে করতে পারবে, হযরত সাল্লাল্লাহু আলাইহি ওয়াসাল্লাম বললেন, তােমরা কুল হুয়াল্লাহু আহাদ পড়; তা কুরআনের এক তৃতীয়াংশের সমান হবে।
    আবু হুরায়রা (রা) হতে বর্ণিত, নবী করীম সাল্লাল্লাহু আলাইহি ওয়াসাল্লাম এক ব্যক্তিকে
    তেলাওয়াত করতে শুনে বললেন: ওয়াজাবাত (নির্ধারিত হয়ে গেছে। আমি বললাম: কী নির্ধারিত হয়ে গেছে? তিনি বললেনঃ জান্নাত। হযরত সাল্লাল্লাহু আলাইহি ওয়াসাল্লাম বললেন, যে ব্যক্তি নিজের বিছানায় শুইতে যাবে, সে যদি তার ডান পাশের উপর (ডান
    কাত হয়ে) শয়ন করে আর একশ বার বার পাঠ করে তাহলে কিয়ামতের দিন আল্লাহ তার কাছে এসে বলবেনঃ হে আমার বান্দা! তুমি তােমার ডান পাশ দিয়ে জান্নাতে প্রবেশ কর।</p>
<p>আনাস (রা) বলেন: এক ব্যক্তি বলল: ইয়া রাসূলাল্লাহ! আমি এই قُلْ هُوَ اللَّـهُ أَحَدٌ সূরাটি ভালােবাসি। হযরত সাল্লাল্লাহু আলাইহি ওয়াসাল্লাম বললেন: এই সূরার প্রতি তােমার ভালােবাসা তােমাকে জান্নাতে প্রবেশ করাবে।
    সাহাল ইবনে সাআদ (রা) হতে বর্ণিত। তিনি বলেনঃ এক ব্যক্তি নবী করীম সাল্লাল্লাহু আলাইহি ওয়াসাল্লামের খেদমতে আসল এবং হযরতের কাছে নিজের অভাব ও সংসারে টানাপােড়েনের অভিযােগ করল, তখন রাসূলুল্লাহ সাল্লাল্লাহু আলাইহি ওয়াসাল্লাম তাকে বললেন, তুমি যখন ঘরে প্রবেশ করবে, তখন ঘরে যদি কেউ থাকে, তাকে সালাম করবে। আর যদি ঘরের মধ্যে কেউ না থাকে তাহলে আমার প্রতি সালাম দেবে এবং একবার قُلْ هُوَ اللَّـهُ أَحَدٌ পড়বে। অতঃপর লােকটি তাই করল। ফলে আল্লাহ তাআলা তার উপর এমন রিযিক অবারিত করলেন যে, তা তার প্রতিবেশীদের উপর উপচে পড়ল।
    জারীর ইবনে আব্দুল্লাহ হতে বর্ণিত, তিনি বলেন: রাসূলুল্লাহ সাল্লাল্লাহু আলাইহি ওয়াসাল্লাম বলেছেন: যে ব্যক্তি তার বাড়িতে প্রবেশের সময় ও قُلْ هُوَ اللَّـهُ أَحَدٌ পড়বে, সেই বাড়ির বাসিন্দা ও প্রতিবেশীদের কাছ থেকে দারিদ্র দূর হয়ে যাবে।
    -(তাবারানী)
</p>
<p>আনাস ইবনে মালেক (রা) হতে বর্ণিত। তিনি বলেন: আমরা তাবুক অভিযানে নবী করীম সাল্লাল্লাহু আলাইহি ওয়াসাল্লামের সঙ্গে ছিলাম। তখন সূর্য এমন ঔজ্জ্বল্য নিয়ে উদিত হল যে, অতীতে কখনাে এমন সূর্যোদয় আমরা দেখি নি। তখন রাসুলুল্লাহ সাল্লাল্লাহু আলাইহি ওয়াসাল্লামের কাছে জিব্রাঈল আসলেন। হযরত সাল্লাল্লাহু আলাইহি ওয়াসাল্লাম বললেন: হে জিব্রাঈল! কী ব্যাপার? আজকে সূর্য এমন দীপ্তি, কিরণ ও জ্যোতি নিয়ে উদিত হয়েছে, যেভাবে অতীতে কখনাে উদিত হতে আমরা দেখি নি। তিনি বললেন: এর কারণ হচ্ছে, মুয়াবিয়া ইবনে আবি মুয়াবিয়া আল-লাইসী আজকে মদীনায় মারা গেছেন। আল্লাহ তাআলা তার কাছে ৭০ হাজার ফেরেশতা প্রেরণ করেছেন তার নামাযে অংশ গ্রহণের জন্য। তিনি বলেন, কী কারণে এমন হল? তিনি বলেন: তিনি দিনে রাতে হাঁটায়, দাঁড়ানাে, বসা সর্বাবস্থায় قُلْ هُوَ اللَّـهُ أَحَدٌ বেশি বেশি পড়তেন। ইয়া রাসূলাল্লাহ! আমি কি আপনার জন্য জমিনের দূরত্ব গুটিয়ে দেব, যাতে আপনি তার নামায পড়তে পারেন। হযরত সাল্লাল্লাহু আলাইহি ওয়াসাল্লাম বললেন, হ্যাঁ। অতঃপর হযরত সাল্লাল্লাহু আলাইহি ওয়াসাল্লাম তার জানাযার নামায পড়ে ফিরে আসেন।
</p>
<p>উবাই ইবনে কা'ব হতে বর্ণিত, তিনি বলেন: রাসূলুল্লাহ (সা)-কে قُلْ هُوَ اللَّـهُ أَحَدٌ এর সওয়াব সম্পর্কে জিজ্ঞাসা করা হয়। হযরত সাল্লাল্লাহু আলাইহি ওয়াসাল্লাম বললেন: যে ব্যক্তি قُلْ هُوَ اللَّـهُ أَحَدٌ তেলাওয়াত করবে, তার মাথার উপর আকাশ জুড়ে খায়র ও বরকত ছড়িয়ে পড়বে। তার উপর সাকিনা (প্রশান্তি) নাযিল হবে। তাকে আল্লাহর রহমত ঘিরে ফেলবে আর আরশের আশপাশে তার গুঞ্জরণ শোনা যাবে। তখন আল্লাহ এর তেলাওয়াতকারীর দিকে তাকাবেন। ফলে সে আল্লাহর কাছে যা কিছু প্রার্থনা করবে তা তাকে দান করবেন আর তাকে নিজের হেফাযতের মধ্যে নিয়ে। নেবেন।</p>
<p>জাবের (রা) হতে বর্ণিত, তিনি বলেন: রাসূলুল্লাহ সাল্লাল্লাহু আলাইহি ওয়াসাল্লাম ইরশাদ করেন: যে ব্যক্তি قُلْ هُوَ اللَّـهُ أَحَدٌ প্রতিদিন ৫০ বার তেলাওয়াত করবে, তাকে কিয়ামতের দিন কবর হতে এই বলে ডাকা হবে। যে, হে আল্লাহর প্রশংসাকারী! ওঠো এবং জান্নাতে প্রবেশ কর। ইবনে। আব্বাস (রা) নবী করীম সাল্লাল্লাহু আলাইহি ওয়াসাল্লাম হতে বর্ণনা করেন। তিনি বলেন: আমি কি তােমাদেরকে এমন একটি বাক্য বলে দেব না, যা তােমাদেরকে আল্লাহর শিরক করা থেকে নাজাত দেবে, তাহচ্ছে তােমরা ঘুমানাের সময় قُلْ هُوَ اللَّـهُ أَحَدٌ তেলাওয়াত করবে।</p>
<p></p>
<p></p>
<br><br>
</body>
</html>