<html>
<head>
    <link rel="stylesheet" href="style.css">
</head>
<body>
<p><b>ربنا أفرغ علينا صبرا وثبت أقدامنا وانصرنا على القوم الكافرين</b></p>
<p><b>উচ্চারণ : </b>রব্বানা আফরিগ আলাইনা চাও ওয়া ছাব্বিত আকৃদামানা
    ওয়ানুচুরনা আলাল কাওমিল কাফিরীন
</p>
<p><b>তরজমা : </b>হে আমাদের প্রতিপালক! আমাদেরকে ধৈর্য দান কর, আমাদের পা অবিচলিত রাখ এবং কাফির সম্প্রদায়ের উপর আমাদেরকে বিজয়
    দান কর।
</p>
<p><b>প্রেক্ষাপট : </b>আগেকার দিনে বনি ইসরাঈল বংশের মুষ্টিমেয় ঈমানদার লােকের প্রাণকাড়া দোয়া। এ দোয়ার মাধ্যমে তারা যুদ্ধের ময়দানে ধৈর্য ও বিজয় লাভ করেছিল। তখন বনি ইসরাঈলের নবী ছিলেন হযরত শামঈল (আ)। ধর্মীয় কর্তৃত্বের সঙ্গে দুনিয়াবী রাজতৃও থাকত বনি ইসরাঈলের কাছে। তাদের কাছে একটি বরকতপূর্ণ সিন্দুক থাকত, তাতে তওরাতের বাণী লেখা ফলক এবং মূসা (আ) ও নবীগণের ব্যবহৃত কিছু পরিত্যক্ত বস্তুসামগ্রী সংরক্ষিত থাকত। বনি ইসরাঈলরা যুদ্ধের সময় সিন্দুকটি সামনে রাখত। আল্লাহ তাআলা সেই সিন্দুকের বদৌলতে তাদেরকে যুদ্ধে বিজয়ী করতেন। কিন্তু বনি ইসরাঈলের নেতৃস্থানীয় লােকদের অপকর্মের কারণে আমালেকা সম্প্রদায়ের কাফেররা তাদের উপর বিজয়ী হয় আর তাবুত’ নামক সিন্দুকটি ছিনিয়ে নেয় আমালেকার রাজা জালুত। আল্লাহ পাকের যখন আবার দয়া হল হযরত শামঈল (আ)-কে বনি ইসরাঈলের নবী করে পাঠালেন। আর তালুতকে তাদের শাসক নিযুক্ত করলেন। বনি ইসরাঈল তালুত শাসক হওয়ার পক্ষে প্রমাণ চাইল। প্রমাণ স্বরূপ বলা হল, তিনি তাবুতের অধিকারী হবেন।
    আল্লাহ তাআলা যখন সিন্দুকটি বনি ইসরাঈলের কাছে ফিরিয়ে দেয়ার ইচ্ছা করলেন, তখন পরিস্থিতি দাঁড়াল, জালুতের কাফের বাহিনী যেখানেই সিন্দুকটি রাখে, সেখানেই মহামারী ও অন্যান্য বিপদাপদ দেখা দেয়। এতে ক্রমাগত তাদের পাঁচটি শহর ও জনপদ ধ্বংস হয়ে যায়। অবশেষে তারা
</p>
<p>অতিষ্ঠ হয়ে দুটি গরুর পিঠে সিন্দুকটি উঠিয়ে দিয়ে অজানার উদ্দেশ্যে হাঁকিয়ে দেয়। এদিকে ফেরেশতারা গরুগুলাে তাড়া করে এনে ঈমানদার বাদশাহ তালুত-এর দরজায় পৌঁছে দেন। বনি ইসরাঈল এ নিদর্শন দেখে ‘তালত'-এর রাজত্বের প্রতি আস্থা স্থাপন করল এবং তালত জাতের বিরুদ্ধে অভিযান পরিচালনা করলেন। পূর্বের যুদ্ধে কাফের জালুত বাহিনীর হাতে পরাজয় বরণ ও ‘তাবুত’ নামক সেই বরকতপূর্ণ সিন্দুকটি হাতছাড়া হয়ে যাওয়ার পেছনে বনি ইসরাঈলের কতিপয় অতিলােভী দুষ্কৃতিকারী লােকের অপকর্ম দায়ী ছিল। তাই আল্লাহ পাক এই যুদ্ধে তাদের জন্য পরীক্ষার ব্যবস্থা করলেন। তখন মৌসুম ছিল প্রচন্ড গরম। কুরআন মজীদের ভাষায় পরীক্ষাটি ছিল</p>
<p>অতঃপর তালুত যখন সৈন্য-সামন্ত নিয়ে বের হল তখন বলল, নিশ্চয়ই আল্লাহ তােমাদেরকে পরীক্ষা করবেন একটি নদীর মাধ্যমে। সুতরাং যে লােক সে নদীর পানি পান করবে সে আমার নয়। আর যে লােক তার স্বাদ গ্রহণ করবে না, নিশ্চয়ই সে আমার লােক। তবে যে লােক হাতের আঁজলা ভরে সামান্য খেয়ে নেবে তার দোষ তেমন গুরুতর হবে না। অতঃপর অল্পসংখ্যক ছাড়া তারা সে নদী হতে পানি পান করল। অতঃপর তাপূত ও তার সঙ্গী ঈমানদারা যখন নদী অতিক্রম করল তখন তারা বলল, জালুত ও তার সৈন্যবাহিনীর বিরুদ্ধে যুদ্ধ করার মতাে শক্তি আজ আমাদের নাই। কিন্তু যাদের দৃঢ় বিশ্বাস ছিল যে, আল্লাহর সঙ্গে তাদের সাক্ষাত ঘটবে তারা বলল, আল্লাহর হুকুমে কত ক্ষুদ্র দল কত বৃহৎ দলকে পরাভূত করেছে। আল্লাহ ধৈর্যশীলদের সঙ্গে রয়েছেন। তারা যখন যুদ্ধের জন্য জালুত ও তার সৈন্য বাহিনীর সম্মুখীন হল, তখন তারা বলল: হে আমাদের প্রতিপালক! আমাদেরকে ধৈর্য দান কর, আমাদের পা অবিচলিত রাখ এবং কাফির সম্প্রদায়ের বিরুদ্ধে আমাদেরকে সাহায্য দান কর। সুতরাং তারা আল্লাহর হুকুমে তাদের (জাত বাহিনীকে পরাভূত করল; দাউদ জালূতকে হত্যা করল। আল্লাহ তাকে (দাউদকে) রাজত্ব ও হিকমত দান করলেন এবং যা তিনি ইচ্ছা করলেন তা তাকে শিক্ষা দিলেন...।
    - (সূরা বাক্বারা: ২ঃ ২৪৯-২৫১) বস্তুত এত বড় পরীক্ষা ও যুদ্ধ বিজয়ের ক্ষেত্রে যে বিষয়টি তাদের মধ্যে শক্তি সঞ্চার করল ও বিজয় এনে দিয়েছিল তা ছিল উপরােক্ত দোয়া ও আল্লাহর হুকুমের প্রতি আনুগত্য।
</p>
<br><br>
</body>
</html>