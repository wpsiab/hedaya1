<html>
<head>
    <link rel="stylesheet" href="style.css">
</head>
<body>
<p><b>إِنِّى وَجَّهْتُ وَجْهِىَ لِلَّذِى فَطَرَ ٱلسَّمَٰوَٰتِ وَٱلْأَرْضَ حَنِيفًا ۖ وَمَآ أَنَا۠ مِنَ ٱلْمُشْرِكِينَ</b></p>
<p><b>উচ্চারণ : </b>ইন্নি ওয়াজ্জাহুতু ওয়াহিয়া লিল্লাযী ফাতারাছ ছামাওয়াতি ওয়াল
    আরদা হানীফাঁও ওয়ামা আনা মিনাল মুশরিকৃীন
</p>
<p><b>তরজমা : </b>আমি আমার মুখ একনিষ্ঠভাবে সেই সত্তার দিকে ফিরাচ্ছি, যিনি আকাশমন্ডলী ও পৃথিবী সৃষ্টি করেছেন এবং আমি মুশরিকদের অন্তর্ভূক্ত নই।
    -(সূরা আন্‌আম: ৬৪ ৭৯)
</p>
<p><b>প্রেক্ষাপট : </b>হযরত ইব্রাহীম (আ)-এর কওম, স্বজন ও তাঁর পিতা দুধরনের শিরকে লিপ্ত ছিল। একদিকে তারা মূর্তিপূজা করত, অন্যদিকে নক্ষত্ররাজির পূজা-অর্চনা করত। ইব্রাহীম (আ) এ দুটি প্রশ্নেই পিতা ও স্বজাতির সাথে তর্কযুদ্ধে লিপ্ত হন। আল্লাহ তাআলা বলেন,
    স্মরণ কর, যখন ইব্রাহীম পিতা আফরকে বললেন, আপনি কি প্রতিমাসমূহকে উপাস্য মনে করেন? আমি দেখতে পাচ্ছি যে, আপনি এবং আপনার সম্প্রদায় প্রকাশ্য পথভ্রষ্টতায় নিমজ্জিত।
    -(সূরা আনআম: ৬ঃ ৭৪) ইব্রাহীম (আ)-এর দ্বিতীয় প্রচারাভিযান ছিল তারকারাজির উপাসনা-অৰ্চনার শিরক থেকে মানুষকে উদ্ধার করা। এর জন্য তিনি একটি প্রচার-কৌশল অবলম্বন করেন। তার এই দাওয়াতী অভিযানের গুরুত্ব ও মাহাত্ম বর্ণনার উদ্দেশ্যে আল্লাহ পাক তাঁর অতুলনীয় মর্যাদার কথা তুলে ধরেন এভাবে
    এভাবে আমি ইব্রাহীমকে আকাশমন্ডলী ও পৃথিবীর পরিচালনা ব্যবস্থার গূঢ়তত্ত্ব প্রত্যক্ষ করাই, যাতে সে নিশ্চিত বিশ্বাসীদের অন্তর্ভূক্ত হয়।
    -(সূরা আনআম: ৬ঃ ৭৫)
</p>
<p> ইব্রাহীম (আ)-এর প্রচার অভিযানটি পরিচালিত হয়েছিল একটি অভিনব বিতর্কের আকারে। আল্লাহ তাআলা ইরশাদ করেন:
    অতঃপর রাতের অন্ধকার যখন তাকে আচ্ছন্ন করল, তখন সে নক্ষত্রের দিকে তাকিয়ে বলল, এটিই আমার প্রতিপালক-খােদা। অতঃপর যখন তা অস্তমিত হল তখন সে বলল: যা অস্তমিত হয় তা আমি পছন্দ করি
    । -(সূরা আনআমঃ ৬ঃ ৭৬) অর্থাৎ এক রাত্রিতে যখন অন্ধকার সমাচ্ছন্ন হল, তখন ইব্রাহীম (আ) নক্ষত্রপূজারিদের মাঝে উপস্থিত হয়ে তাদের শুনিয়ে বললেন: এ নক্ষত্র আমার প্রতিপালক। তার কথার উদ্দেশ্য ছিল, তােমাদের ধারণা ও বিশ্বাস অনুযায়ী এটিই আমার ও তােমাদের প্রতিপালক। এখন অল্পক্ষণের মধ্যেই এর স্বরূপ দেখে নেব। কিছুক্ষণ পর নক্ষত্রটি অস্তমিত হয়ে গেলে ইব্রাহীম (আ) জাতিকে যুক্তিতে জব্দ করার চমত্তার সুযােগ পেয়ে গেলেন। তিনি বললেন: আমি অস্তগামী বস্তুসমূহ ভালােবাসি না। আর যে বস্তু খােদা বা উপাস্য হবে, তার তাে সর্বাধিক ভালােবাসার পাত্র হওয়া উচিত। আর তা কিছুতেই অস্ত যেতে পারে না।
</p>
<p>তিনি আরেক রাতে দেখেন যে, তাঁর কওম চাঁদের পূজা করছে, তখন তিনি চন্দ্র পূজারীদের মাঝে উপস্থিত হলেন এবং ঝলমল চাঁদ দেখিয়ে স্বজাতিকে শুনিয়ে পুর্বোক্ত পন্থা অবলম্বন করলেন ও বললেন:
    অতঃপর সে যখন চাঁদকে সমুজ্জ্বলরূপে উদিত হতে দেখতে পেল তখন বলল, এটি আমার প্রতিপালক-খােদা। যখন তা অস্তমিত হল, তখন বলল, আমাকে আমার প্রতিপালক সৎপথ না দেখালে আমি অবশ্যই
    পথভ্রষ্টদের মধ্যে শামিল হব। -(সূরা আনআম: ৬৪ ৭৭) অর্থাৎ তােমাদের বিশ্বাস অনুযায়ী এটি আমার পালনকর্তা। তবে এর স্বরূপও অল্প কিছুক্ষণের মধ্যে ফুটে উঠবে। সেমতে চন্দ্র যখন অস্তাচলে ডুবে গেল তখন তিনি বললেন: যদি আমার পালনকর্তা আমাকে পথপ্রদর্শন না করতেন, তবে আমিও তােমাদের মত পথভ্রষ্টদের অন্তর্ভুক্ত হয়ে যেতাম এবং চঁাদকেই স্বীয় পালনকর্তা ও উপাস্য মনে করে বসতাম। কিন্তু এর উদয়াস্তের পরিবর্তনশীল অবস্থা আমাকে সতর্ক করেছে যে, এ নক্ষত্রটিও আরাধনার যােগ্য নয়।
</p>
<p>এ আয়াতে এদিকেও ইঙ্গিত আছে যে, আমার পালনকর্তা অন্য কোন শক্তি, যার পক্ষ হতে আমাকে সর্বক্ষণ পথপ্রদর্শন করা হয়। এরপর একদিন সূর্যোদয়ের সময় স্বজাতিকে সূর্যের পূজা করতে দেখে তাদের শুনিয়ে একইভাবে বললেনঃ অতঃপর সে যখন সূর্যকে দীপ্তিমানরূপে উদিত হতে দেখল তখন বলল, এটিই আমার প্রতিপালক, এটি সর্ববৃহৎ। যখন তাও অস্তমিত হল, তখন সে বলল: হে আমার সম্প্রদায়! তােমরা যাকে আল্লাহর শরীক কর তার সাথে আমার কোনাে সংস্রব নাই। -(সূরা আনআম: ৬ঃ ৭৮) অর্থাৎ তােমাদের ধারনা অনুযায়ী সূর্য আমার প্রতিপালক এবং বৃহত্তম। কিন্তু এ বৃহত্তমের রূপও অতিসত্বর দৃষ্টিগােচর হয়ে যাবে। সেমতে সূর্যও যথাসময়ে অন্ধকারে মুখ লুকালে জাতির সামনে সর্বশেষ প্রমাণ সম্পন্ন করার পর প্রকৃত স্বরূপ তুলে ধরলেন এবং বললেন: “হে জাতি আমি তােমাদের এসব মুশরিকসুলভ ধারণা থেকে মুক্ত। কেননা, তােমরা আল্লাহ তাআলার সৃষ্ট বস্তুকেই আল্লাহর অংশীদার স্থির করেছ।
</p>
<p>অতঃপর এই স্বরূপ উদঘাটন করলেন যে, আমার ও তােমাদের পালনকর্তা এসব সৃষ্টবস্তুর মধ্যে কোনটিই হতে পারে না। এরা স্বীয় অস্তিত্ব রক্ষার্থে অন্যের মুখাপেক্ষী এবং প্রতিমূহুর্তে উত্থান-পতন, উদয়-অস্ত ইত্যাদি পরিবর্তনের আবর্তে নিপতিত। বরং সেই সত্তা আমাদের সবার পালনকর্তা, যিনি নােমভল, ভূমন্ডল ও এতদুভয়ের মধ্যে সৃষ্ট সবকিছুকে সৃষ্টি করেছেন। তাই আমি স্বীয় আনন তােমাদের নির্মিত প্রতিমা এবং পরিবর্তন ও প্রভাবের আবর্তে নিপতিত নক্ষত্রপুঞ্জ থেকে হটিয়ে ‘ওয়াহদাহু লা শরীক আল্লাহ'র দিকে করে নিয়েছি এবং আমি তােমাদের ন্যায় অংশীবাদীদের অন্তর্ভূক্ত নই।
    এই দোয়া বান্দার পক্ষ হতে আল্লাহর তওহীদের স্বীকৃতি। তাই নামাযের আগে জায়নামাযে আল্লাহর সামনে দাঁড়িয়ে জাগ্রত অনভূতি নিয়ে পাঠ করতে হয় এই দোয়া। তারপরেই শুরু হয় নামায বা আল্লাহর সান্নিধ্যে বান্দার আত্মনিবেদন। যে কোন উদ্দেশ্য হাসিলের জন্য আল্লাহর সমীপে দরখাস্ত করা যায় এই দোয়ার মাধ্যমে।
</p>
<br><br>
</body>
</html>