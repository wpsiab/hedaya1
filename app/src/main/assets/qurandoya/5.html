<html>
<head>
    <link rel="stylesheet" href="style.css">
</head>
<body>
<p><b>إنا لله وإنا إليه راجعون</b></p>
<p><b>উচ্চারণ : </b>ইন্না লিল্লাহি ওয়া ইন্না ইলাইহি রাজিউন </p>
<p><b>তরজমা : </b>আমরা তাে আল্লাহই এবং নিশ্চিতভাবে আমরা সবাই তার কাছে
    ফিরে যাব।
</p>
<p><b>প্রেক্ষাপট : </b>এই দোয়া মুসলিম-সংস্কৃতির অবিচ্ছেদ্য অংশ। যে কোনাে বিপদ-আপদের সম্মুখীন হলে বা সংবাদ শুনলে এই দোয়া অত্যন্ত উপকারী। অস্থির না হয়ে নামাযের মাধ্যমে আল্লাহর সাহায্য চাইলে আল্লাহ পাক বিপদ কাটিয়ে উঠার শক্তি দেন। নানা ধরনের বিপদ-আপদকে আল্লাহর তরফ হতে পরীক্ষা হিসেবে মনে করে এই দোয়া করার জন্য স্বয়ং আল্লাহ পাক শিখিয়ে দিয়েছেন। ইরশাদ হয়েছে।
</p>
<p>আমি অবশ্যই তােমাদেরকে পরীক্ষা করব কিছুটা ভয়, ক্ষুধা, মাল ও জানের ক্ষয়ক্ষতি ও ফল-ফসল বিনষ্টের মাধ্যমে। তবে সুসংবাদ দাও সবরকারীদের, যারা বিপদে পতিত হলে বলে, নিশ্চয় আমরা সবাই আল্লাহর জন্য এবং নিশ্চিতভাবে আমরা সবাই তাঁর কাছে ফিরে যাব। এরাই সেই লােক যাদের প্রতি তাদের প্রতিপালকের নিকট হতে বিশেষ অনুগ্রহ ও রহমত বর্ষিত হয়, আর তারাই সৎপথে পরিচালিত। -(সূরা বাকারা: ২ঃ ১৫৬, ১৫৭)</p>
<p>শেষােক্ত আয়াতে সুসংবাদ দেয়া হয়েছে যে, মুমিন বান্দা যখন আল্লাহর হুকুমকে শিরােধার্য করে ও আল্লাহর দিকে রুজু হয় আর বিপদাপদ দেখা দিলে “ইন্না লিল্লাহ...' পড়ে তখন আল্লাহ তাআলা তার জন্য তিনটি সৌভাগ্য বরাদ্ধ করেন। একটি হলাে ১) আল্লাহর পক্ষ হতে মাগফিরাত দান করা হয়; ২) তার উপর রহমত বর্ষিত হয়; ৩) আর তার জন্য হেদায়তের রাস্তাসমূহ সুগম হয়ে যায়। রাসুলুল্লাহ (সা) ইরশাদ করেন, যে ব্যক্তি মুসিবতের সময় ইন্না লিল্লাহ... কুরআন মজীদের দোয়া ও মােনাজাত
    পড়বে আল্লাহ তাআলা তার মুসিবতের ক্ষতি পুষিয়ে দেবেন, তার পরিণতি শুভ করবেন এবং তাকে এমন সৎ-উত্তারাধিকারী দান করবেন, যে তার সন্তুষ্টির কারণ হবে। -(তাফসীরে দুররে মনসূর)।
</p>
<p>ইবনে আবি হাতেম সাঈদ ইবনে জুবাইর (রা) হতে এই আয়াতের তাফসীর প্রসঙ্গে বলেছেন যে, এখানে ; তােমাদেরকে বলতে মু'মিনদের বুঝানাে হয়েছে। ধৈর্যশীলদের সুসংবাদ দাও মানে যারা বিপদাপদে আল্লাহর হুকুমের উপর ধৈর্য ধারন করে তাদেরকে বেহেশতের সুসংবাদ দাও। আর ; অর্থ যারা মুসিবতের সময় ধৈর্য ধারণ করে আল্লাহর হুকুমের উপর অবিচল থাকে, তাদের উপর ৩০ বর্ষিত হয় অর্থাৎ মাগফিরাত, ১ + + আল্লাহর পক্ষ হতে এবং রহমত। মানে তাদের জন্য আল্লাহর বিশেষ অনুগ্রহ আর আযাব হতে নিরাপত্তা রয়েছে। আর তারাই হচ্ছে হেদায়তপ্রাপ্ত অর্থাৎ মুসিবতের সময় যারা ইন্নালিল্লাহ পড়ে তারাই আল্লাহর মাগফিরাত, রহমত ও হেদায়ত-প্রাপ্তদের মধ্যে শামিল হয়।
</p>
<p>তাবরানী ও ইবনে মারদুবিয়া ইবনে আব্বাস (রা) হতে বর্ণনা করেন যে, নবী করিম (সা) ইরশাদ করেছেন: আমার উম্মতকে এমন একটি জিনিষ দেয়া হয়েছে, যা অন্য কোন উম্মতকে দেয়া হয় নি। সেটি হল তারা মুসিবতের সময় বলবে: ‘ইন্না লিল্লাহি ওয়া ইন্না ইলাইহি রাজেউন।'-(তাফসীরে দুররে মনসূর)
</p>
<p>ওয়াকী, আব্দুবনু হুমাইদ, ইবনে জরীর এবং বায়হাকী শােবিল ঈমানে সাঈদ ইবনে জুবাইর (রা) হতে বর্ণনা করেন যে, এই উম্মতকে বিপদাপদের সময় বলার জন্য এমন একটি দোয়া দেয়া হয়েছে, যা আগেকার কোন নবীকে দেয়া হয় নি। অন্য নবীদের দেয়া হলে অবশ্যই হযরত ইয়াকুব (আ)-কে দেয়া হত। এবং তাহলে তিনি (ইউসুফ আ-কে হারানাের ঘটনায়) বলতেন, “ইয়া আসাফা আলা ইউসুফা, ইন্নালিল্লাহি ওয়া ইন্না ইলাইহি রাজেউন।' (অথচ তিনি শুধু বলেছিলেন “ইয়া আসাফা আলা ইউসুফা'। ইন্নাল্লিাহি ওয়া ইন্না ইলাইহি রাজেউন' বলেন নি।) বায়হাকীর ভাষা হচেছ এই উম্মত ছাড়া অন্য কোন উম্মতকে ‘ইন্নাল্লিাহি ওয়া ইন্না ইলাইহি রাজেউন' দেয়া হয় নি; তুমি কি ইয়াকুব (আ) এর এই উক্তি গুনাে নি যে, তিনি বলেছিলেন: “ইয়া আসাফা আলা ইউসুফা'।-(তাফসীরে দুররে মনসূর)
</p>
<p>ইবনে আবিদুনিয়া ও বায়হাকী আব্দুল্লাহ ইবনে আমর (রা) সূত্রে বর্ণনা করেন যে, তিনি বলেন: যে ব্যক্তির স্বভাবের মধ্যে চারটি বিষয় থাকবে আল্লাহ কুরআন মজীদের দোয়া ও মােনাজাত তাআলা তার জন্য জান্নাতে একটি গৃহ নির্মাণ করে দিবেন। সে ঐ ব্যক্তি যে সব ব্যাপারে নিরাপত্তার জন্য “লাইলাহা ইল্লাল্লাহ' বলবে; কোন বিপদাপদের সম্মুখীন হলে ‘ইন্নাল্লিাহি ওয়া ইন্না ইলাইহি রাজেউন' বলবে; কোন কিছু প্রাপ্ত হলে ‘আলহামদু লিল্লাহ' বলবে এবং কোন গুনাহের কাজ করে বসলে ‘আস্তাগফিরুল্লাহ' বলবে। -(তাফসীরে দুররে মনসূর)
</p>
<p>আহমদ, ইবনু মাজা ও বায়হাকী হুসাইন ইবনে আলী (রা) সূত্রে নবী করিম (সা) হতে বর্ণনা করেন যে, কোন মুসলমানের যদি কোন বিপদ ঘটে থাকে এবং পরে সে কথা স্মরণ করে মাঝখানের সময় যদি দীর্ঘও হয়, আর তখন যদি সে ‘ইন্নাল্লিাহি ওয়া ইন্না ইলাইহি রাজেউন' পড়ে তাহলে আল্লাহ তাআলা নতুন করে তার সওয়াব বরাদ্দ দিবেন এবং যেদিন বিপদগ্রস্ত হয়েছিল সে দিনের মতােই সওয়াব তাকে দান করবেন। -(তাফসীরে দুররে মনসূর)।</p>
<p>তিরমিযী আনাস ইবনে মালেক (রা) হতে বর্ণনা করেন যে, রাসূলুল্লাহ (সা) ইরশাদ করেন: বান্দা যদি কোন নেয়ামত প্রাপ্ত হয় আর এরপর সময় অনেক দিন পার হয়ে যায় এবং আগের কথা স্মরণ করে ‘আলহামদু লিল্লাহ বলে, আল্লাহ তালা তার জন্য সওয়াবও নতুন করে বরাদ্দ করবেন। আর যদি কোন মুসিবত ঘটে যায় তারপর দীর্ঘ সময় অতিবাহিত হয়ে যায়, আর বান্দা তার জন্য নতুন করে ‘ইন্নাল্লিাহি ওয়া ইন্না ইলাইহি রাজেউন পড়ে তাহলে আল্লাহ তাআলাও নতুন করে সওয়াব ও প্রতিদান প্রদান করবেন।
    -(তাফসীরে দুররে মনসূর)
</p>
<p>ইবনে আবিদুনিয়া সাঈদ ইবনে মুসাইয়্যেব হতে মারফু হিসাবে বর্ণনা করেন যে, যে ব্যক্তি চল্লিশ বছর পরও “ইন্নাল্লিাহি ওয়া ইন্না ইলাইহি রাজেউন' পড়বে আল্লাহ পাক তাকে সেদিনের মতাে সওয়াব দান করবেন, যেদিন সে বিপদগ্রস্ত হয়েছিল।-(তাফসীরে দুররে মনসূর)
    আহমদ ও বায়হাকী উম্মে সালমা (রা) হতে বর্ণনা করেন যে, একবার (আমার স্বামী) আবু সালমা রাসূলুল্লাহ (সা) এর খেদমত থেকে ফিরে এসে বলল: আজ আমি রাসূলুল্লাহ (সা) এর কাছ থেকে এমন একটি উক্তি শুনতে পেয়েছি, যার ফলে খুবই আনন্দিত হয়েছি। হযরত (সা) বলেছেনঃ মুসলমানদের মধ্যে কেউ যদি বিপদগ্রস্ত হয় আর সে বিপদের সময় “ইন্নাল্লিাহি ওয়া ইন্না ইলাইহি রাজেউন' বলে এবং তারপর বলে আল্লাহুম্মা আজিরনী ফী মুসিবতী ওয়া আখলিফ লী খাইরান মিনহা'-(হে আল্লাহ! আমাকে আমার
    বিপদের জন্য সওয়াব দান কর এবং পরবর্তীতে এর চেয়ে উত্তম বদলা আমাকে দান কর'।) তাহলে অবশ্যই তাকে তা দান করা হবে। উম্মে সালাম বলেন: আমি তার কাছ থেকে বাক্যটি মুখস্ত করে রাখি। পরে যখন আবু সালমা ইন্তিকাল করলেন, তখন আমি ‘ইন্নাল্লিাহি ওয়া ইন্না ইলাইহি রাজেউন' পড়লাম আর বললাম “আল্লাহুম্মা আজিরনী ফী মুসিবতী ওয়া আখলিফ লী খাইরান মিনহা'-(হে আল্লাহ! আমাকে আমার বিপদের জন্য সওয়াব দান কর এবং পরবর্তীতে এর চেয়ে উত্তম বদলা আমাকে দাও'।) এরপর মনে মনে বললামঃ আমার জন্য আৰু সালমার চেয়ে উত্তম বদলা আর কী হতে পারে? (কিন্তু পরবর্তীতে এমন হল যে,) আল্লাহ তাআলা আমাকে আবু সালমার চেয়ে উত্তম বদলা দিলেন। তিনি হলেন স্বয়ং রাসূলুল্লাহ (সা)। (অর্থাৎ রাসূলুল্লাহ (সা) এর সঙ্গে পরিণয়সূত্রে আবদ্ধ হওয়ার সৌভাগ্য তার নসীব হয়েছিল।)-(তাফসীরে দুররে মনসূর)</p>
<p>দায়লামী হযরত আয়েশা সিদ্দিকা (রা) হতে বর্ণনা করেন যে, তিনি বলেন: একবার রাসুলুল্লাহ (সা) বাড়িতে আসলেন তখন তার বৃদ্ধাঙ্গুলে কাঁটা ফুটেছিলেন। এর জন্যে তিনি বারবার ‘ইন্নাল্লিাহি ওয়া ইন্না ইলাইহি রাজেউন পড়ছিলেন আর তার ওপর হাত বুলাচ্ছিলেন। আমি তার “ইন্নাল্লিাহি ওয়া ইন্না ইলাইহি রাজেউন' পড়া শুনতে পেয়ে তার কাছে গেলাম এবং তাকিয়ে দেখলাম। দেখলাম যে, সামান্য একটুখানি আঁছড় লেগেছে। তখন আমি হেসে উঠলাম আর বললাম: ইয়া রাসূলাল্লাহ! আপনার জন্য আমার পিতামাতা কুরবান হােক। এই কাঁটার জন্যই কি আপনার এত ‘ইন্নাল্লিাহ ...পড়া! হযরত হেসে ফেললেন আর আমার কাঁধে আঘাত করে বললেন। দেখ, আয়েশা! আল্লাহ তালা যদি কোন একটি ছােট ব্যাপারকে বড় করতে চান, তাই করেন আর যদি কোন বড় ব্যাপারকে ছােট করতে চান তাও তিনি করেন। (কাজেই সর্বাবস্থায় আল্লাহর স্মরণ নেয়াই নিরাপদ।)।
    -(তাফসীরে দুররে মনসূর)
</p>
<p>তাবারানী আবি উমামা হতে বর্ণনা করেন যে, তিনি বলেন: আমরা একবার রাসূলুল্লাহ (সা) এর সঙ্গে বের হয়েছি। পথিমধ্যে নবী করিম (সা) এর খড়মের ফিতা ছিড়ে গেল। তখন তিনি বললেন: “ইন্নাল্লিাহি ওয়া ইন্না ইলাইহি রাজেউন। তখন এক ব্যক্তি নবীজিকে বললেন: এই জুতার ফিতার জন্য? রাসূল (সা) বললেন: এটিও মুসিবত। -(তাফসীরে দুররে মনসূর)</p>
<br><br>
</body>
</html>