<html>
<head>
    <link rel="stylesheet" href="style.css">
</head>
<body>
<p><b>سُبْحَانَكَ لَا عِلْمَ لَنَا إِلَّا مَا عَلَّمْتَنَا ۖ إِنَّكَ أَنتَ الْعَلِيمُ الْحَكِيمُ</b></p>
<p><b>উচ্চারণ : </b>সুবৃহানাকা লা ইলমা লানা ইল্লা’ মা আল্লামতানা ইন্নাকা আন্তাল
    আলীমুল হাকীম
</p>
<p><b>তরজমা : </b>পবিত্র তােমার সত্তা, প্রভুহে আমাদের কোনাে জ্ঞান নাই, তুমি আমাদের যেটুকু শিক্ষা দিয়েছ ঐটুকু ব্যতীত। তুমিই সর্বজ্ঞানী ও
    প্রজ্ঞাময়।
</p>
<p><b>প্রেক্ষাপট : </b>সৃষ্টির শুরুতে আল্লাহ তাআলা পৃথিবীতে মানুষকে প্রেরণ করার অভিপ্রায়ের কথা ব্যক্ত করেন ফেরেশতাদের মাঝে। বললেন; আমি পৃথিবীতে আমার খলিফা নিযুক্ত করতে চাই। ফেরেশতারা তখন বললেন, ইয়া আল্লাহ! তুমি কি এমন সম্প্রদায়কে পৃথিবীতে পাঠাতে চাও, যারা সেখানে বিপর্যয় সৃষ্টি করবে ও রক্তপাত ঘটাবে। অথচ আমরা তােমার পবিত্রতার গুণগান করি ও তােমার মহিমা ঘােষণা করি। আল্লাহ পাক বলেন, আমি যা জানি তা তােমরা জান না। অতঃপর আল্লাহ তাআলা আদমকে সকল কিছুর জ্ঞান শিখিয়ে দেন এবং ফেরেশতাদের সামনে পেশ করেন আর বলেন যে, দেখি তােমরা এসব বস্তুর নাম-পরিচয় বল। ফেরেশতারা অক্ষমতা প্রকাশ করে। পক্ষান্তরে আদম (আ) সবকিছুর নাম-পরিচয় বলে দেন ফেরেশতাদের সামনে। আল্লাহ বললেন, আমি কি তােমাদের বলি নি যে, আমি জানি, যা তােমরা জান না। ফেরেশতারা পরাজয় স্বীকার করে নেয় এবং আল্লাহর নির্দেশে আদম (আ)এর সামনে সিজদায় অবনত হয়। তারা সমবেত কণ্ঠে স্বীকার করে।
    পবিত্র তােমার সত্তা, প্রভুহে আমাদের কোনাে জ্ঞান নাই, তুমি আমাদের যেটুকু শিক্ষা দিয়েছ ঐটুকু ব্যতীত। তুমিই সর্বজ্ঞানী ও প্রজ্ঞাময়।
    -(সূরা বাকারা: ২ঃ ৩২) বস্তুত খােদাপ্রদত্ব জ্ঞান লাভের জন্য এ দোয়া সুফলদায়ক।
</p>
<p></p>
<p></p>
<br><br>
</body>
</html>