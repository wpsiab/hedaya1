<html>
<head>
    <link rel="stylesheet" href="style.css">
</head>
<body>
<p><b>رَ‌بَّنَا مَا خَلَقْتَ هَـٰذَا بَاطِلًا سُبْحَانَكَ فَقِنَا عَذَابَ النَّارِ‌ - رَ‌بَّنَا إِنَّكَ مَن تُدْخِلِ النَّارَ‌ فَقَدْ أَخْزَيْتَهُ ۖ وَمَا لِلظَّالِمِينَ مِنْ أَنصَارٍ‌ -  رَّ‌بَّنَا إِنَّنَا سَمِعْنَا مُنَادِيًا يُنَادِي لِلْإِيمَانِ أَنْ آمِنُوا بِرَ‌بِّكُمْ فَآمَنَّا ۚ رَ‌بَّنَا فَاغْفِرْ‌ لَنَا ذُنُوبَنَا وَكَفِّرْ‌ عَنَّا سَيِّئَاتِنَا وَتَوَفَّنَا مَعَ الْأَبْرَ‌ارِ‌ - رَ‌بَّنَا وَآتِنَا مَا وَعَدتَّنَا عَلَىٰ رُ‌سُلِكَ وَلَا تُخْزِنَا يَوْمَ الْقِيَامَةِ ۗ إِنَّكَ لَا تُخْلِفُ الْمِيعَادَ</b></p>
<p><b>উচ্চারণ : </b>রব্বানা মা খালাক্বতা হাযা’ বাত্বিলান, সুবহানাকা ফাকিনা আযাবান্নার। রব্বানা ইন্নাকা মান্ তুখিলিন্নারা ফাক্বা আখ্যাইতাহু ওয়ামা লিযু যালিমীনা মিন্ আন্সার। রব্বানা ইন্নানা সামি-না মুনাদিয়াই যুনাদী লি ঈমানি আন আমি বিরাব্বিকুম ফাআ'মান্না, রব্বানা ফাগফির লানা যুবানা ওয়া কাফি আন্না সাইয়িআ'তিনা ওয়াতাওয়াফানা মাআল্ আবরার। রব্বানা ওয়া আতিনা মা' ওয়াআদতানা আলা রুসুলিকা ওয়ালা
    তুখযিনা ইয়াউমাল কিয়ামতি ইন্নাকা লা’ তুখলিফুল মীআদ।
</p>
<p><b>তরজমা : </b>হে আমাদের প্রতিপালক! তুমি এসব (সৃষ্টিজগতের সবকিছু) নিরর্থক সৃষ্টি কর নি, তুমি অতি পবিত্র, তুমি আমাদেরকে দোযখের শাস্তি হতে বাঁচাও। হে আমাদের প্রতিপালক! কাউকে তুমি দোযখে নিক্ষেপ করলে তাকে তাে সবসময়ের জন্য অপমানিত করলে এবং জালিমদের জন্য তাে কোন সাহায্যকারী নাই। হে আমাদের প্রতিপালক! আমরা এক আহবানকারীকে ঈমানের দিকে এই মর্মে আহ্বান করতে শুনেছি যে, তােমরা তােমাদের প্রতিপালকের প্রতি ঈমান আন। সুতরাং আমরা ঈমান এনেছি। হে আমাদের প্রতিপালক! তুমি আমাদের পাপ ক্ষমা কর, আমাদের সকল দোষত্রুটি দূর করে দাও এবং আমাদেরকে সৎকর্মশীলদের সহগামী করে মৃত্যু দিও। হে আমাদের প্রতিপালক! তােমার রাসূলগণের মাধ্যমে আমাদেরকে যা দেয়ার প্রতিশ্রুতি দিয়েছ, তা আমাদেরকে দাও এবং কিয়ামতের দিন আমাদেরকে অপমানিত করাে না। নিশ্চয়ই তুমি প্রতিশ্রুতির ব্যতিক্রম কর না।
    -(সূরা আলে-ইমরান: ৩ঃ ১৯১,১৯২,১৯৩,১৯৪)
</p>
<p><b>প্রেক্ষাপট : </b>বিশাল সৃষ্টিজগৎ নিয়ে চিন্তা-গবেষণা করা এবং আল্লাহর মাহাত্ম ও কুদরত সম্পর্কে অবগত হওয়া এক মহৎ ও উচ্চ পর্যায়ের ইবাদত। আল্লাহ তাআলা সমগ্র সৃষ্টিজগতকে মানুষের সেবায় নিয়ােজিত করেছেন। মানুষকে একথা চিন্তা-ভাবনা করার জন্য আমন্ত্রণ জানানাে হয়েছে যে, সমস্ত পৃথিবী সৃষ্টি করা হয়েছে মানুষের কল্যাণের জন্য আর মানুষকে সৃষ্টি করা হয়েছে আল্লাহর ইবাদতের জন্য। এটাই হল মানুষের জীবনের উদ্দেশ্য। যারা সুস্থ চিন্তার অধিকারী, তারা অকপটে স্বীকার করে যে, এই বিশ্বসৃষ্টি নিরর্থক নয়, বরং এগুলাে সবই বিশ্বস্রষ্টা আল্লাহ তাআলার অসীম কুদরত ও হেকমতের প্রকৃষ্ট প্রমাণ। সেই চেতনা ও উপলব্ধি নিয়ে তারা প্রার্থনা করে, প্রভুহে আমাদের জীবনের শেষ পরিণতি শুভ কর এবং আমাদেরকে জাহান্নামের আজাব হতে নাজাত দাও। বস্তুত জীবনের সঠিক পথ ও গন্তব্য নির্ণয়ে এই দোয়ার বিরাট ভূমিকা রয়েছে।
</p>
<p></p>
<p></p>
<br><br>
</body>
</html>