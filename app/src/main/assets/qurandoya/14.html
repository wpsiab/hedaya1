<html>
<head>
    <link rel="stylesheet" href="style.css">
</head>
<body>
<p><b>رب ارحمهما كما ربياني صغيرا</b></p>
<p><b>উচ্চারণ : </b>রব্বিরহাম হুমা কামা রব্বাইয়ানী ছগীরা</p>
<p><b>তরজমা : </b>হে আমার প্রতিপালক! (আমার মা-বাবা) উভয়ের প্রতি দয়া ও অনুগ্রহ কর, যেভাবে (আদর ও স্নেহ-মমতা দিয়ে) তারা আমাকে শৈশবে লালন-পালন করেছেন।</p>
<p><b>প্রেক্ষাপট : </b>সূরা বনি ইসরাঈলে মাতাপিতার আদব, সম্মান ও আনুগত্যের ব্যাপারে আল্লাহ পাক ইরশাদ করেন:
    তােমার প্রতিপালক আদেশ দিয়েছেন যে, আল্লাহ ব্যতীত অন্য কারাে ইবাদত করাে না এবং মাতাপিতার সাথে সদ্ব্যবহার কর। তাদের একজন বা উভয়ে যদি তােমার জীবদ্দশায় বার্ধক্যে উপনীত হয় তাহলে তাদেরকে ‘উহ' শব্দটিও বল না এবং তাদেরকে ধমক দিও না; তাদের সঙ্গে সম্মানসূচক কথা বল।
    তাদের সামনে ভালােবাসার সাথে নম্রতার মাথা নত করে দাও এবং বল: হে আমার প্রতিপালক! (আমার মা-বাবা) উভয়ের প্রতি দয়া ও অনুগ্রহ কর, যেভাবে (আদর ও স্নেহ-মমতা দিয়ে) তারা আমাকে শৈশবে লালন-পালন করেছেন।
    -(সূরা বনি ইসরাঈল: ১৭ঃ ২৩ ও ২৪)
</p>
<p>এ আয়াতসমূহে আল্লাহ পাক অন্তত ৬টি আদেশ করেছেন। যেমন
    ১) পিতামাতার প্রতি সর্বদা কৃতজ্ঞ থাকা। ২) কোন ব্যাপারে তাদের প্রতি বিরক্তিসূচক উহঃ শব্দ পর্যন্ত উচ্চারণ না
    করা।
    ৩) তাদেরকে কোন বিষয়ে ধমক না দেয়া। ৪) তাদের সাথে আদব ও নম্রতার সাথে কথা বলা। ৫) তাদের সামনে নিজেকে অক্ষম, হেয় ও বিনয়ী হিসেবে পেশ করা। ৬) তাদের জন্য সর্বাবস্থায় দোয়া করা, যাতে আল্লাহ তাআলা দুনিয়ার
    জীবনে তাদের সকল মুশকিল আসান করে দেন আর আখেরাতেও রহমতের চাদরে তাদের আবৃত্ত রাখেন। সেই দোয়ার ভাষা কি হবে তাও আল্লাহ তাআলা শিখিয়ে দিয়েছেন। অর্থাৎ ‘রব্বিরূহাম হুমা'
    কামা রব্বানী ছগীরা। মাতাপিতার মৃত্যুর পরও এই দোয়ার মাধ্যমে তাদের খেদমতের হক আদায় করা যায়।
</p>
<br><br>
</body>
</html>