<html>
<head>
    <link rel="stylesheet" href="style.css">
</head>
<body>
<p><b>رَبَّنَآ إِنَّنَا نَخَافُ أَن يَفۡرُطَ عَلَيۡنَآ أَوۡ أَن يَطۡغَىٰ</b></p>
<p><b>উচ্চারণ : </b>রব্বানা ইন্নানা নাখা'ফু আঁই ইয়াফরুত্বা আলাইনা আও আঁই
    ইয়াত্বগা</p>
<p><b>তরজমা : </b>হে আমাদের প্রতিপালক! আমরা আশংকা করছি যে, সে আমাদের উপর বাড়াবাড়ি করবে অথবা অন্যায় আচরণে সীমালংঘন করবে।
    -(সূরা তা-হা: ২০৪ ৪৫)
</p>
<p><b>প্রেক্ষাপট : </b>হযরত মূসা (আ) অলৌকিকভাবে লালিত-পালিত হয়েছিলেন চরম শত্রু মিসর অধিপতি ফেরাউনের ঘরে। বড় হয়ে এক ঘটনায় ফেরাউন ও তার সভাসদ মূসাকে হত্যার ষড়যন্ত্র করে। টের পেয়ে তিনি মিসর ত্যাগ করে নিরুদ্দেশে চলে যান। শেষ পর্যন্ত তার ঠাই হয় মাদায়েন-এ আল্লাহর নবী হযরত শােয়াইব (আ)-এর ঘরে। হযরত শােয়াইব (আ) তাঁর এক মেয়েকে বিয়ে দেন মূসা (আ)-এর সঙ্গে। বছর কয়েক পর সস্ত্রিক মাদায়েন থেকে আসার পথে তিনি নবুয়াত লাভ করেন। তাকে আদেশ দেয়া হয় ফেরাউনের কাছে গিয়ে তাকে তাওহীদের দাওয়াত দেয়ার জন্য। বলা হয়: (মূসা!) তুমি ও তােমার ভাই (হারুণ) আমার নিদর্শনাবলীসহ যাও এবং আমার স্মরণে শৈথিল্য প্রদর্শন করাে না। তােমরা উভয়ে ফেরাউনের কাছে যাও, সে খুব উদ্ধত হয়ে গেছে। অতঃপর তােমরা তার সাথে নম্রভাবে কথা বল, হয়ত সে চিন্তা-ভাবনা করবে অথবা ভীত হবে। তখন মূসা (আ) আরয করলেন: হে আমাদের প্রতিপালক! আমরা আশংকা করছি যে, সে আমাদের উপর বাড়াবাড়ি করবে অথবা অন্যায় আচরণে সীমালংঘন করবে। ইতিহাস বলে, মূসা (আ)-এর এই দোয়া ও পরবর্তী ঘটনায় শেষ পর্যন্ত ফেরাউন ধ্বংস ও নীলনদে তার সলিল সমাধি হয়েছিল।</p>
<p></p>
<p></p>
<br><br>
</body>
</html>