<html>
<head>
    <link rel="stylesheet" href="style.css">
</head>
<body>
<p><b>رب نجني وأهلي مما يعملون</b></p>
<p><b>উচ্চারণ : </b>রব্বি নাজ্জিনী ওয়া আলী মিম্মা ইয়ামায়ূন</p>
<p><b>তরজমা : </b>হে আমার প্রতিপালক! আমাকে রক্ষা কর আর আমার পরিবার পরিজনকে, তারা যা করছে তা (পাপাচার) হতে।
</p>
<p><b>প্রেক্ষাপট : </b>উপরােক্ত দোয়াটি করেছিলেন হযরত লূত (আ) এক চরম মূহুর্তে। তার সম্প্রদায়ের ঘৃণ্য অপকর্ম, চারিত্রিক নােংরামী ও সমকামিতার অভিশাপ থেকে নিজেকে ও নিজের পরিবারকে রক্ষার জন্য আল্লাহর কাছে ফরিয়াদ জানিয়েছিলেন এ দোয়ার মাধ্যমে। একদিন মেহমান হিসাবে দুজন সুদর্শন যুবক তার ঘরে প্রবেশ করেছে দেখে তার সমাজের লােকেরা অপকর্মের জন্য তাঁর ঘর ঘেরাও করেছিল। তিনি উপায়ান্তর না দেখে বলেন, তােমরা ইচ্ছা করলে আমার মেয়েদের সাথে বিবাহসূত্রে আবদ্ধ হতে পার। আমি তাতেও রাজি হব। তবুও মেহমানদের সামনে আমাকে বেইজ্জত কর না। তখন লম্পটরা বলেছিল, নূত! তুমি তাে জান যে, তােমার মেয়েদের নিয়ে আমাদের কোন কাজ নাই। তদুপরি আমরা কি চাই তা তুমি ভাল করেই জান। এমন চরম মূহুর্তে লুত (আ) আল্লাহর কাছে উপরােক্ত ফরিয়াদ জানিয়েছিলে। (সূরা শােয়ারা: ২৬৪ ১৬৯) ততক্ষণে আগন্তুকরা নিজের পরিচয় দিয়ে বলেছিলেন, হে আল্লাহর নবী! আমরা আসলে ফেরেশতা। আজ রাতেই আপনার নাফরমান কওমকে ধ্বংস করার জন্য আমরা দায়িত্বপ্রাপ্ত হয়ে এসেছি। বস্তুত এই দোয়ার দরুণ আল্লাহ তাআলা হযরত সূত (আ)-কে রক্ষা করেছিলেন এবং ফেরেশতার মাধ্যমে তার পাপাচারী জনপদকে আকাশে তুলে উল্টিয়ে মাটিতে নিক্ষেপ করেছিলেন। বর্তমান জর্দানের আকাবা নামক নগর সংলগ্ন সেই অভিশপ্ত জনপদ ডেড-সি বা মৃতসাগর' নামে কওমে দূতের পাপের ভয়াবহ পরিণতির স্বাক্ষী হিসেবে বিদ্যমান।
</p>
<br><br>
</body>
</html>