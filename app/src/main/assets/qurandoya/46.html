<html>
<head>
    <link rel="stylesheet" href="style.css">
</head>
<body>
<p><b>ربنا آتنا في الدنيا حسنة وفي الآخرة حسنة وقنا عذاب النار</b></p>
<p><b>উচ্চারণ : </b>রববানা আতিনা ফিদুনিয়া হাসানাতাও ওয়াফিল আখিরাতি
    হাসানাতাও ওয়ার্কিনা আযাবান্নার</p>
<p><b>তরজমা : </b>হে আমাদের প্রতিপালক! আমাদের দুনিয়াতে কল্যাণ দাও এবং আখেরাতে কল্যাণ দাও এবং আমাদেরকে জাহান্নামের শাস্তি হতে
    রক্ষা কর।</p>
<p><b>প্রেক্ষাপট : </b>কুরআন মজীদে সূরা বাকারায় এই দোয়ার তালিম দেয়া হয়েছে পবিত্র হজ্ব পালনের শেষভাগে মুযদালিফায় অবস্থানের আলােচনা প্রসঙ্গে। হজ্বের মতাে কষ্টকর ও বিশ্বজনীন ইবাদত সমাপনের পর আল্লাহর কাছে বান্দা কি চাইবে, কোন জিনিষটি তার দুনিয়া ও আখেরাতের জীবনের জন্য উপকারী হবে, তা নির্দিষ্ট করে বাতলানাে হয় নি; বরং দুনিয়াতে যত রকমের সুখ-শান্তি হতে পারে বা পরকালে বেহেশতের যত নেয়ামত নসীব হওয়া সম্ভব, তার সবকিছুই এই ছােট্ট দেয়ার মধ্যে শামিল। অনেকে মনে করে, দ্বীনদার হতে হলে দুনিয়াকে ত্যাগ করতে হবে। কেউ কেউ ভাবেন যে, দুনিয়াকে ভােগ করেই জীবনে সফলকাম হওয়া যাবে। উভয় প্রান্তিক চিন্তার বিপরীতে ভারসাম্যপূর্ণ জীবন ও প্রকৃত ইসলামের সুন্দর চিত্র ফুটে উঠেছে এই ছােট্ট আয়াত ও মােনাজাতে। আল্লাহ পাক বলেন:
    তাদের মধ্যে কেউ কেউ আছে যে বলে, হে আমাদের প্রতিপালক! আমাদেরকে দুনিয়াতে দান কর; অথচ তার জন্য পরকালে কোনাে অংশ নাই। আর তাদের মধ্যে কেউ কেউ বলে: হে আমাদের প্রতিপালক! আমাদের দুনিয়াতে কল্যাণ দাও এবং আখেরাতে কল্যাণ দাও এবং আমাদেরকে জাহান্নামের শাস্তি হতে রক্ষা কর।
    -(সূরা বাকারা: ২ঃ ২০০,২০১)
</p>
<p></p>
<p></p>
<br><br>
</body>
</html>