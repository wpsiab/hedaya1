<html>
<head>
    <link rel="stylesheet" href="style.css">
</head>
<body>
<p><b>رَبِّ ٱغْفِرْ لِى وَلِأَخِى وَأَدْخِلْنَا فِى رَحْمَتِكَ ۖ وَأَنتَ أَرْحَمُ ٱلرَّٰحِمِينَ</b></p>
<p><b>উচ্চারণ : </b>রবিবগ ফিরলী ওয়ালি আখি’ ওয়া আদখিলনা ফি’ রহমাতিকা ওয়া আনতা আরহামুর রহিমীন</p>
<p><b>তরজমা : </b>হে আমার প্রতিপালক! আমাকে ও আমার ভাইকে ক্ষমা কর এবং আমাদেরকে তােমার রহমতের মধ্যে দাখিল কর। তুমিই শ্রেষ্ঠ দয়ালু।
    -(সূরা আল-আরাফ: ৭ঃ ১৫১)
</p>
<p><b>প্রেক্ষাপট : </b> হযরত মূসা (আ)-এর সাথে ফেরাউনের জীবনের বিচিত্র ঘটনা ও অভিজ্ঞতা নানা বিস্ময়ে রা। ফেরাউনরা ছিল শাসক শ্রেণী। বনি ইসরাঈলকে তারা দাস হিসাবে খাটাত। শশাষণ-নির্যাতন চালাত। মূসা (আ) তাদেরকে এক রাতে কর্মস্থল ত্যাগ করে পালিয়ে যেতে জড়াে করেন। তারা ফিলিস্তিনের দিকে যাচ্ছিল। এমন সময় দেখে, পেছন থেকে বিশাল লােক-লস্কর নিয়ে ফেরাউন তাদের ধরার জন্য ধেয়ে আসছে। সামনে নীল নদ। যাবার-বাঁচার উপায় নাই। মূসা (আ) হাতের লাঠি দিয়ে সাগরের পানিতে আঘাত করলেন। পানি ভাগ হয়ে বনি ইসরাঈলের পার হওয়ার জন্য ১২টি রাস্তা হয়ে গেল। তাদের ধাওয়া করতে গিয়ে সাগরের মাঝখানের রাস্তা পার হবার আগেই দু'দিক থেকে পানি এসে নীলনদে ফেরউনকে লােক লস্করসহ ডুবিয়ে ফেলল।</p>
<p>বনি ইসরাঈল এখন নতুন দেশে নিরাপদ। মূসা (আ) গেলেন তাদের জন্য আল্লাহর বিধান তাওরাত আনতে তূর পর্বতে। তাওরাত নিয়ে এসে দেখেন, বনি ইসরাঈল গরুর বাছুর পূজায় মশগুল। তিনি তার ভাই ও প্রতিনিধি হরুন (আ)-এর উপর ভীষণভাবে চটে গেলেন। তাঁর চুল ধরে টানতে লাগলেন, বনি ইসরাঈলকে আল্লাহর সাথে শিরকে লিপ্ত হওয়ার সুযােগ কেন দিলেন সে রাগের বশে। হারুণ (আ)-এর কৈফিয়তসহ পুরাে ঘটনা সূরা আরাফে ১৫০ ও ১৫১ আয়াতে উদ্ধৃত হয়েছে। কথা শুনে মূসা (আ)-এর মেজায় শান্ত হয় এবং তিনি নিজের ও নিজের ভাইয়ের জন্য আল্লাহর দরবারে নিচের দোয়াটি পেশ করেন। বিপদকালে সঙ্গীসাথীসহ আল্লাহর আশ্রয় প্রার্থনার ক্ষেত্রে এই দোয়া কার্যকর।
</p>
<p></p>
<br><br>
</body>
</html>