<html>
<head>
    <link rel="stylesheet" href="style.css">
</head>
<body>
<p><b>قُلْ أَعُوذُ بِرَبِّ الْفَلَقِ - مِن شَرِّ مَا خَلَقَ - وَمِن شَرِّ غَاسِقٍ إِذَا وَقَبَ - وَمِن شَرِّ النَّفَّاثَاتِ فِي الْعُقَدِ - وَمِن شَرِّ حَاسِدٍ إِذَا حَسَدَ</b></p>
<p><b>উচ্চারণ : </b>কুল আউযু বিরব্বিল ফালাকৃ। মিন শাররি মা’ খলাকৃ। ওয়া মিন শাররি গাসির্কিন ইযা ওয়াক্কা। ওয়া মিন শাররিন নাফাসাতি ফি উক্কা। ওয়ামিন শাররি হাসিদিন ইযা' হাসা।
</p>
<p><b>তরজমা : </b>বল, আমি শরণ নিচ্ছি উষার স্রষ্টার; তিনি যা সৃষ্টি করেছেন তার অনিষ্ট হতে। অনিষ্ট হতে রাতের অন্ধকারের; যখন তা গভীর হয়।
    এবং অনিষ্ট হতে ঐ সমস্ত নারীদের; যারা গ্রন্থিতে ফুৎকার দেয়।
</p>
<p><b>প্রেক্ষাপট : </b>সূরা ফলক ও সূরা নাস-এর একত্রে নাম মুআব্যেতাইন। ওকবা ইবনে আমের আল-জুহানি হতে বর্ণিত হাদীসে তিনি বলেন, “আমি রাসূলুল্লাহ সাল্লাল্লাহু আলাইহি ওয়াসাল্লামকে বলতে শুনেছি যে, তুমি এমন কোন সূরা কখনাে পড়তে পাবে না, যা আল্লাহর কাছে । قُلْ أَعُوذُ بِرَبِّ الْفَلَقِ -এর চেয়ে অধিক প্রিয় ও তার অধিকতর নৈকট্যের সহায়ক। তােমার পক্ষে যদি সম্ভব হয়, নামাযে এই দুই সূরা কখনাে বাদ দিও না।” উবাই ইবনে কাব নবী করীম সাল্লাল্লাহু আলাইহি ওয়াসাল্লাম হতে বর্ণনা করেন, “যে ব্যক্তি মুআব্বাযাতাইন (সূরা ফালাক ও সূরা নাস) তেলাওয়াত করল সে যেন সেই কিতাব সম্পূর্ণ তিলাওয়াত করল, যা আল্লাহ পাক নাযিল করেছেন।
    قُلْ أَعُوذُ بِرَبِّ الْفَلَقِ সহীহ বুখারীতে ইমাম বুখারীর বর্ণনা এবং মুফাসসিরদের দেয়া বিবরণ অনুযায়ী সূরা মুআব্বাযাতাইন (সূরা ফালাক ও
    সূরা নাস) নাযিল হওয়ার প্রেক্ষাপট এরূপঃ এক ইহুদী বালক রাসূলুল্লাহ সাল্লাল্লাহু আলাইহি ওয়াসাল্লামের খেদমত করত আর তার খেদমতে নবীজি খুব খুশি হতেন। অতঃপর ইহুদীরা তার শরনাপন্ন হল এবং তার পেছনে লেগে রইল। শেষ পর্যন্ত সে হযরত সাল্লাল্লাহু আলাইহি ওয়াসাল্লামের মাশাতা-ঝরে পড়া মাথার চুল এবং তাঁর ব্যবহৃত চিরুনীর কয়েকটি দাঁত সগ্রহ করে ইহুদীদের কাছে দিল। ইহুদীরা সেগুলােতে জাদুমন্ত্র করল। যে ব্যক্তি এ কাজটির দায়িত্ব নিল, তার নাম ছিল লাবিদ ইবনে আসাম ইহুদী। সে এগুলােকে বনু যুরাইকের একটি কুয়াঁর তলায় পুঁতে রাখল। কুয়াটির নাম ছিল যারওয়ান। তাতে নবী করীম সাল্লাল্লাহু আলাইহি ওয়াসাল্লাম অসুস্থ হয়ে পড়েন এবং তার মাথার চুল ঝরে পড়ে। তার শরীর ক্ষীণ হয়ে যাচ্ছিল অথচ তিনি কি হয়েছে বুঝতে পারছিলেন না। মাঝে মধ্যে তাঁর ধারণা হত যে, তিনি তাঁর বিবিগণের কাছে গমন করেছেন, অথচ তিনি তাদের কাছে যাননি।
</p>
<p>একদিন তিনি ঘুমিয়ে ছিলেন, এমন সময় দু’জন ফেরেশতা এসে একজন তার শিয়রের কাছে বসলেন। আরেকজন বসলেন তার পায়ের কাছে। পায়ের। কাছে বসা ফেরেশতা তখন শিয়রে বসা ফেরেশতাকে বললেন, এই লােকের কি হয়েছে? বললেনঃ তুব্বা হয়েছে। জিজ্ঞাসা করলেন, তুব্বা কী? বললেন, জাদু। বললেন, কে জাদু করেছে? বললেন, সাবিদ ইবনে আসাম ইহুদী। বললেন, তাকে কিসের মাধ্যমে জাদু করেছে। বললেন, চিরুণীর দাঁত ও ঝরে। পড়া মাথার চুল দিয়ে। জিজ্ঞাসা করলেন, তা এখন কোথায়? বললেন, যারওয়ান কুয়ায় রাউফার নিচে খেজুর গাছের কাঁদির শুকনাে ছালের মধ্যে। | অতঃপর নবী করীম সাল্লাল্লাহু আলাইহি ওয়াসাল্লাম ঘুম হতে জাগ্রত হলেন। তিনি ব্যাপারটি আয়েশা (রা)-কে অবহিত করলেন এবং বললেন, হে আয়েশা! তুমি কি জান, আল্লাহ পাক আমাকে আমার অসুখ সম্পর্কে জানিয়ে দিয়েছেন। অতঃপর রাসূলুল্লাহ সাল্লাল্লাহু আলাইহি ওয়াসাল্লাম আলী, যুবাইর ও আম্মার ইবনে ইয়াসিরকে পাঠালেন। তারা কুয়ার পানি সেঁচে বাইরে ফেলে দিলেন। সে পানি ছিল মেহদীর তলানির মত ঘােলাটে। অতঃপর তারা পাথরটি উঠালেন এবং খেজুরের কাঁদির শুকনাে ছালটি বের করলেন। তাতে দেখতে পেলেন যে, হযরতের মাথার ঝরে পড়া চুল আর তার চিরুণীর কয়েকটি দাঁত। আরাে ছিল রাসুলুল্লাহ সাল্লাল্লাহু আলাইহি ওয়াসাল্লামেরআকৃতির মােমের একটি অবয়ব এবং তা সূতা দিয়ে মােড়ানাে। দেখলেন যে, সে সূতায় ১১টি গিট দেয়া হয়েছে। বর্ণিত হয়েছে, সে মুহূর্তে যে দুটি সূরা নাযিল হয়, তাতে ছিল এগারটি আয়াত, এসব গিট খােলার জন্য। তিনি যখন একটি করে আয়াত তেলাওয়াত করেন, তখন একটি করে গিট খুলে যায়। তাতে রাসূলুল্লাহ সাল্লাল্লাহু আলাইহি ওয়াসাল্লাম হালকা অনুভব করতে থাকেন। অবশেষে সর্বশেষ গিটটি যখন খুলেন, তখন তিনি দন্ডায়মান হন। মনে হচ্ছিল, তিনি যেন কোন রশির বেড় থেকে বেরিয়ে এসেছেন। এরপর জিব্রাইল (আ) বলতে থাকেন, (আমি আল্লাহর নামে আপনাকে ঝাড়ফুঁক করছি হিংসুক ও কুদৃষ্টির দ্বারা কষ্টদায়ক সব কিছু থেকে। আর আল্লাহই আপনাকে শেফা দান করবেন)।
    তখন বলা হল, ইয়া রাসূলাল্লাহ! আমরা কি দুষ্টুটাকে পাকড়াও করে হত্যা করব না? হ্যরত সাল্লাল্লাহু আলাইহি ওয়াসাল্লাম বললেন, কথা হচ্ছে, আল্লাহ তাে আমাকে শেফা দান করেছেন। আমি মানুষের মাঝে কোন গােলযােগ ছড়িয়ে পড়ক, তা অপছন্দ করি। আয়েশা (রা) বলেন, রাসূলুল্লাহ সাল্লাল্লাহু আলাইহি ওয়াসাল্লাম কখনাে এমন রাগান্বিত হন নি যে, তার কারণে নিজের জন্য কারাে কাছ থেকে কখনাে প্রতিশােধ গ্রহণ করেছেন। বরং যদি কোন বিষয় আল্লাহর ওয়াস্তে হয়ে থাকে, তাতে তিনি রাগান্বিত হতেন এবং তার শােধ নিতেন। কয়েকটি শব্দার্থ আল-জাফ অর্থ হচ্ছে খেজুরের নতুন কাঁদি বের হওয়ার সময় যে খােসা থাকে তার শুকনাে ছাল। আর রাউফা বলা হয়, কুয়ার তলদেশের পাথর, যার উপর মায়েহ বসানাে থাকে। মায়েহ হলাে সেই পাত্র, যার সাহায্যে পানি বালতির মধ্যে রাখা হয়, তারপর কুয়ার উপরে থাকা ব্যক্তি বালতিটি টেনে বের করে আনে। আর মাশাতা বলা হয় সেই চুলকে, যা চিরুণীর সঙ্গে মাথা হতে ঝরে পড়ে।
</p>
<p></p>
<br><br>
</body>
</html>