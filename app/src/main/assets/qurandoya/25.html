<html>
<head>
    <link rel="stylesheet" href="style.css">
</head>
<body>
<p><b>أَمَّن يُجِيبُ الْمُضْطَرَّ إِذَا دَعَاهُ وَيَكْشِفُ السُّوءَ</b></p>
<p><b>উচ্চারণ : </b>আশ্মই ইয়ুজিবুল মুদতারা ইযা’ দাআহু ওয়া ইয়াশিফুছ দুআ</p>
<p><b>তরজমা : </b>তিনিই তাে সেই মহান সত্তা, যিনি আর্তের আহ্বানে সাড়া দেন, যখন সে তাকে ডাকে এবং বিপদ-আপদ দূরিভূত করেন।
    -(সূরা নামল: ২৭ঃ ৬২)
</p>
<p><b>প্রেক্ষাপট : </b>এই দোয়ায় উল্লেখিত ‘মুদতার বলা হয় এমন ব্যক্তিকে, যার কোন সাহায্যকারী, হিতকামী ও সহায় না থাকার কারণে চরম নিঃস্বতা ও অস্থিরতায় ভােগে। ইমাম কুরতুবির মতে এমন ব্যক্তিকে মুদতার বলা হয়, যে দুনিয়ার সব সহায় থেকে নিরাশ হয়ে একান্তভাবে আল্লাহ তাআলাকেই সাহায্যকারী মনে করে এবং তাঁর প্রতি মনােযােগী হয়। তিনি আরাে বলেন: আল্লাহ তাআলা নিঃসহায়ের দোয়া কবুল করার দায়িত্ব নিয়েছেন এবং আলােচ্য আয়াতে একথা ঘােষণাও করেছেন। কারণ, সব দিক থেকে নিরাশ হয়ে একমাত্র আল্লাহ তাআলাকেই কার্যোদ্ধারকারী মনে করে দোয়া করার অপর নাম ইখলাস। আল্লাহ তাআলার কাছে ইখলাসের বড় মর্তবা। মুমিন, কাফের, পরহেযগার, পাপিষ্ঠ নির্বিশেষে যার কাছ থেকেই ইখলাস পাওয়া যায়, তার প্রতিই আল্লাহর রহমত অবারিত হয়। (মাআরেফুল কুরআন)।
    অতএব আল্লাহর খাস রহমত লাভ করার জন্য আল্লাহর শিখিয়ে দেয়া এই দোয়ার সাহায্যে আমরা তাঁর কাছে আকুতি জানাতে পারি।
</p>
<p></p>
<p></p>
<br><br>
</body>
</html>