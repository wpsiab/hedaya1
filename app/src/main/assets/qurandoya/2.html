<html>
<head>
    <link rel="stylesheet" href="style.css">
</head>
<body>
<p><b>رب زدني علما</b></p>
<p><b>উচ্চারণ : </b>রব্বি যিদূনী ইলমা</p>
<p><b>তরজমা : </b>হে আমার রব! আমার জ্ঞান বৃদ্ধি করুন।</p>
<p><b>প্রেক্ষাপট  : </b>এই দোয়া সূরা তােয়াহা-এর ১১৪ নং আয়াতের একটি অংশ। আল্লাহ পাক এখানে স্বয়ং নবী করীম সাল্লাল্লাহু আলাইহি ওয়াসাল্লামকে দোয়াটি পড়ার নির্দেশ দিয়েছেন। এর দ্বারা উম্মতের জন্য শিক্ষা হল, জ্ঞান আহরণের জন্য চেষ্টা ও সাধনার সাথে সাথে আল্লাহর কাছ থেকে সাহায্য চাইতে হবে। কেননা, তিনিই সকল জ্ঞানের আধার।</p>
<p>দ্বিতীয়ত, জ্ঞান বিমুখ হয়ে থাকার কোন সুযােগ মুসলমানের জন্য নাই। কারণ, জ্ঞান ও পড়াশােনা মুসলমানদের রক্ত-মাংসের সাথে মিশ্রিত। তাদের ধর্মগ্রন্থ কুরআনের শাব্দিক অর্থ 'পঠন। জিব্রাঈল (আ) প্রথম যখন কুরআনের বাণী হযরতের কাছে অবতীর্ণ করেন, তখনকার প্রথম শব্দটি ছিল, 'ইকরা'‘পড়ুন আপনার প্রভুর নামে। ইসলামের বিভিন্ন ইবাদত-বন্দেগী সঠিকভাবে পালন করতে হলেও জ্ঞানের দরকার। এ জন্যেই জ্ঞানার্জন প্রত্যেক মুসলমান নরনারীর ওপর ফরয।</p>
<p>আরাে লক্ষণীয় বিষয় হচ্ছে, যে জ্ঞান মহান প্রভুর নামে, সে জ্ঞানই। দামী। যে জ্ঞানের সম্পর্ক আপন প্রভুর সাথে বা জীবন ও জগৎ আর এই পৃথিবীতে আল্লাহর নির্দেশিত দায়িত্বের সাথে সম্পর্কিত হবে না, শেষ পরিণতির বিচারে সে জ্ঞানের কোন দাম নাই। বস্তুত সর্বাবস্থায় প্রতিটি মুমিনের কামনা ও দোয়া হতে হবে ‘হে আমার রব (আল্লাহ)! আমার জ্ঞান বৃদ্ধি করুন।
    - (সূরা তােয়াহা: ১১৪)
</p>
<br><br>
</body>
</html>