<html>
<head>
    <link rel="stylesheet" href="style.css">
</head>
<body>
<p><b>رَبَّنَا تَقَبَّلْ مِنَّا ۖ إِنَّكَ أَنتَ السَّمِيعُ الْعَلِيمُ - رَبَّنَا وَاجْعَلْنَا مُسْلِمَيْنِ لَكَ وَمِن ذُرِّيَّتِنَا أُمَّةً مُّسْلِمَةً لَّكَ وَأَرِنَا مَنَاسِكَنَا وَتُبْ عَلَيْنَا ۖ إِنَّكَ أَنتَ التَّوَّابُ الرَّحِيمُ</b></p>
<p><b>উচ্চারণ : </b>রব্বানা তাকাব্বাল মিন্না ইন্নাকা আন্তা সামীউল আলীম। রব্বানা ওয়াজআনা' মুসলিমাইনি লাকা ওয়া মিন যুররিয়াতিনা উম্মাতা মুসলিমাতাল্লাকা ওয়াআরিনা মানাসিকানা ওয়াতুৰ আলাইনা
    ইন্নাকা আন্তাত্তাউয়াবুর রহীম।
</p>
<p><b>তরজমা : </b>হে আমাদের প্রতিপালক! আমাদের এই কাজটুকুন গ্রহণ কর, নিশ্চয় তুমি সর্বশ্রোতা, সর্বজ্ঞাতা। হে আমাদের প্রতিপালক! আমরা উভয়কে তােমার একান্ত অনুগত কর এবং আমাদের বংশধর হতে তােমার এক অনুগত উম্মত বানাও । আমাদেরকে ইবাদতের নিয়মপদ্ধতি দেখিয়ে দাও এবং আমাদের প্রতি ক্ষমাশীল হও। তুমি অত্যন্ত ক্ষমাশীল, পরম দয়ালু।</p>
<p><b>প্রেক্ষাপট : </b>হযরত ইব্রাহীম (আ) মক্কা নগরীকে কেন্দ্র করে বিশ্বব্যাপী ইসলামের প্রচারপ্রসারের জন্য প্রথমে শিশুপুত্র ইসমাঈল (আ) ও তার মা হাজেরাকে রেখে আসেন তখনকার দিনের মক্কার বিজন প্রান্তরে। নানা ঘটনা প্রবাহের মধ্য দিয়ে শিশু ইসমাঈল বড় হন এবং বিয়ে করে সাংসারিক জীবন যাপন করতে থাকেন। এর মধ্যে একবার ইব্রাহীম (আ) কেনান তথা বর্তমান ফিলিস্তিন থেকে বেড়াতে আসেন মক্কায়। দেখলেন, পুত্র ইসমাঈল যমযম কুপের নিকটে একটি বড় গাছের নীচে বসে তীর মেরামত করছেন। পিতাকে দেখে
</p>
<p>তিনি দাঁড়িয়ে তার দিকে এগিয়ে গেলেন। অতঃপর পিতা ছেলের সাথে বা ছেলে পিতার সাথে সাক্ষাৎ হলে যেমন করে থাকে তারা উভয়ে তাই করলেন। সাক্ষাতে ইবরাহীম (আ) বললেন, “হে ইসমাঈল! আল্লাহ আমাকে একটি বিষয়ে নির্দেশ দিয়েছেন। ইসমাঈল (আ) বললেন, আপনার প্রভু আপনাকে যে নির্দেশ দিয়েছেন তা পালন করুন। তিনি বললেন, তুমি কি আমাকে সাহায্য করবে? ইসমাঈল বললেন, আমি আপনাকে সাহায্য করব। ইব্রাহীম (আ) বললেন, আল্লাহ এখানে আমাকে একটি ঘর নির্মাণের নির্দেশ দিয়েছেন। একথা বলে তিনি উঁচু টিলাটির দিকে ইঙ্গিত করলেন। এরপর পিতাপুত্র মিলে কাবাঘরের দেয়াল তােলার কাজে লেগে গেলেন। ইসমাঈল (আ) পাথর আনতেন, আর ইবরাহীম (আ) নির্মাণ কাজ করতেন। পরিশেষে যখন দেওয়াল উঁচু হয়ে গেল, তখন ইসমাঈল (আ) মাক্কামে ইব্রাহীম নামক পাথরটি আনলেন এবং যথাস্থানে রাখলেন। ইবরাহীম (আ) তার উপর দাঁড়িয়ে নির্মাণ কাজ করতে লাগলেন। আর ইসমাঈল (আ) তাকে পাথর যােগান দিতে থাকেন। তারা উভয়ে আল্লাহর কাছে দোয়া করলেন, “হে আমাদের প্রতিপালক! আমাদের এ কাজটুকুন কবুল করুন। নিশ্চয় আপনি সর্বশ্রোতা ও সর্বজ্ঞ।
</p>
<p>বর্ণিত আছে, হযরত ইব্রাহীম (আ) কাবাঘর নির্মাণ করার পর দুনিয়ার মানুষকে আল্লাহর ঘর জিয়ারত করার জন্য আহ্বান জানান। আবু কুবাইস পাহাড়ের ওপর দাঁড়িয়ে, বৰ্ণনান্তরে সাফা পাহাড় বা মাকামে ইব্রাহীমে দাঁড়িয়ে তিনি এর ঘােষণা- আযান দেন, সে আযান দুনিয়ার আনাচে কানাচে পৌছে যায়। যেসব আদম সন্তান তখনও রূহের জগতে, মায়ের গর্ভে বা বাপের ঔরসে ছিল তারাও শুনতে পায়। সে আহ্বানে যারা সাড়া দিয়েছিল, তাদের জীবনে হজ্ব নসীব হবে; এমনকি যিনি যতবার সাড়া দিয়েছিল তিনি ততবার আল্লাহর ঘরে হাজেরি দিতে পারবেন। এ পর্যায়ে ইব্রাহীম (আ) আল্লাহর কাছ থেকে হজের বিধিবিধান ও নিয়মকানুন শিখে নেন আর এ শিক্ষা যথার্থ হওয়ার জন্য কায়মনােবাক্যে উপরােক্ত দোয়াটি করেন। কাজেই হজ ও ওমরা পালনকারীদের জন্য এ দোয়ার মধ্যে বিরাট সৌভাগ্য নিহিত আছে।
    | -(বাকারা: ২ঃ ১২৭-১২৮) আল্লাহ পাকের দরবারে যে কোনাে নেক আমল ও ইবাদত কবুল হওয়ার জন্য এটি অত্যন্ত সুন্দর, সংক্ষিপ্ত ও তাৎপর্যপূর্ণ দোয়া ও ইবাদত।
</p>
<br><br>
</body>
</html>