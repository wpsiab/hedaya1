<html>
<head>
    <link rel="stylesheet" href="style.css">
</head>
<body>
<p><b>رَبِّ هَبْ لِي مِن لَّدُنْكَ ذُرِّيَّةً طَيِّبَةً إِنَّكَ سَمِيعُ الدُّعَاءِ</b></p>
<p><b>উচ্চারণ : </b>রব্বি হাব লী মিল লাদুকা যুররিয়্যাতান ত্বাইয়িবাতান ইন্নাকা
    সামিউদোয়া
</p>
<p><b>তরজমা : </b>হে আমাদের প্রতিপালক! আমাকে তুমি তােমার নিকট হতে সৎ
    বংশধর দান কর। নিশ্চয়ই তুমি প্রার্থনা শ্রবণকারী।
</p>
<p><b>প্রেক্ষাপট : </b>হযরত ঈসা (আ)-এর মা ছিলেন মরিয়ম (আ)। মরিয়ম (আ) যখন জন্মগ্রহণ করেন তখন তার মা আল্লাহর হুকুম অনুযায়ী তাকে বায়তুল মুকাদ্দাসে আলআকসা মসজিদের খেদমতের জন্য ওয়াকফ করে দেন। কিন্তু নবজাতকের লালন-পালনের দায়িত কে নেবে তা নিয়ে মসজিদের ইমাম ও খাদেমদের মধ্যে বিরােধ দেখা দেয়। তারা প্রত্যেকে মরিয়মের প্রতিপালনের দায়িত্ব নেয়ার দাবিদার হয়। শেষ পর্যন্ত বিশেষ লটারির মাধ্যমে বিষয়টির ফয়সালা হয় এবং আল্লাহর নবী যাকারিয়া (আ) তার লালন-পালনের দায়িত্ব পান। তিনি ছিলেন নিঃসন্তান এবং সম্পর্কে মরিয়মের খালু। যাকারিয়া (আ) তাকে মেহরাবে (হুজরায়) একাকি রেখে কাজে-কর্মে যেতেন। ফিরে এসে দেখতেন যে, বিনা মওসুমে মরিয়মের জন্য হরেক রকমের ফলমূল ও খাবার আনা হয়েছে। একদিন জিজ্ঞাসা করলেন: মরিয়ম! এগুলাে তােমার জন্য কোথেকে এসেছে? মরিয়ম জবাব দিল, এসব আল্লাহর কাছ থেকে আসে। আল্লাহ যাকে ইচ্ছা বে-হিসাব রিযিক দান করেন। আল্লাহর কুদরতের এ দৃশ্য দেখে আর শিশু মরিয়মের জবাব শুনে যাকারিয়া (আ)-এর মনের একটি সুপ্ত আশা জেগে উঠল। তিনি ভাবলেন, যে আল্লাহ আপন কুদরতে বিনা মওসুমে মরিয়মের জন্য ফলমূলের ব্যবস্থা করতে পারেন তিনি নিশ্চয়ই বৃদ্ধ বয়সে একটি সন্তানের আকাভবা পূরণ করে আমাদের মনে সানা দিতে পারেন। সেই মনােবল নিয়ে সেখানেই তিনি উপরােক্ত দোয়াটি আল্লাহর দরবারে পেশ করেন এবং সাথে সাথে তা কবুল হয়। সে দোয়ার বরকতে তার ঘরে জন্ম নেন আল্লাহর নবী ইয়াহয়া (আ)। -(দ্র. সূরা আলে ইমরান: ৩ঃ ৩৬-৪০)
</p>
<p></p>
<p></p>
<br><br>
</body>
</html>