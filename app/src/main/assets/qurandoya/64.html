<html>
<head>
    <link rel="stylesheet" href="style.css">
</head>
<body>
<p><b>رب اشرح لى صدرى ويسر لى أمرى واحلل عقدة من لسانى يفقهوا قولى</b></p>
<p><b>উচ্চারণ : </b>রব্বিশ রাহলী সদৃরি ওয়াইয়াস সিরলী আমরী ওয়াহলুল ওকৃদাতা
    মিল লিসানী ইয়াক্কাহু কৃওলী
</p>
<p><b>তরজমা : </b>হে আমার প্রতিপালক! আমার বক্ষ প্রশস্ত করে দাও। এবং আমার কাজকে সহজ করে দাও। আমার জিহ্বার জড়তা দূর করে দাও; যাতে ওরা আমার কথা বুঝতে পারে।
    -(সূরা ত্বাহা: ২৫, ২৬, ২৭, ২৮)
</p>
<p><b>প্রেক্ষাপট : </b>এটি হযরত মূসা (আ)-এর দোয়া। তিনি যখন নবুয়াত ও রেসালাত লাভ করেন এবং তখনকার শ্রাট ফেরাউনকে আল্লাহর দিকে আহ্বান করার দায়িত্ব তাকে দেয়া হয়, তখন সে দায়িত্ব পালনের সুবিধার্থে তিনি তিনটি দোয়া পেশ করেন এবং তা আল্লাহর দরবারে কবুল হয়। তাঁর প্রথম দোয়া ছিল, আমার বক্ষকে প্রসারিত করে দাও। বক্ষ প্রসারণের অর্থ হল, যে কোনাে পরিস্থিতি মােকাবেলার জন্য সঠিক চিন্তা, সঠিক বুঝ ও সঠিক সিদ্ধান্ত গ্রহণের ক্ষমতা। দ্বিতীয় দোয়া ছিল, আমার কাজ সহজ করে দাও। অর্থাৎ নবুয়াতের গুরু দায়িত্ব কাঁধে নিয়ে ফেরাউন ও তার সভাসদদের কাছে তাওহীদের দাওয়াত দেয়ার জন্য যাচ্ছি, তাতে আমাকে সাহায্য কর, আমার কাজটি সহজ করে দাও। তৃতীয় দোয়া ছিল, আমার মুখের জড়তা দূর করে দাও।
</p>
<p>ছােট বেলায় একটি জ্বলন্ত অঙ্গার মুখে নেয়ার কারণে মূসা (আ)-এর জিহ্বা ঝলসে গিয়েছিল এবং তার ফলে তাঁর মুখে তােতলামী ছিল। এই জড়তা ও তােতলামীর অতীত কাহিনী ছিল, ফেরাউন তার রাজত্বে বনি ইসরাইল বংশের ঘরে কোন ছেলে সন্তান জন্ম নিলে তাকে হত্যার আদেশ দিয়েছিল। কারণ, জ্যোতিষীরা তাকে বলেছিল যে, শীঘ্রই বনি ইসরাঈল বংশে এমন একটি সন্তানের জন্ম হবে, যার হাতে আপনার রাজত্বের পতন ঘটবে। তাই সরকারী হুকুম পালনে পুলিশ-কোতােয়ালরা প্রতিনিয়ত বাড়ি বাড়ি তল্লাশী চালাত।
    মূসা (আ)-এর সন্তান-সম্ভবা মা দুশ্চিন্তায় ছিলেন যে, সন্তান যদি ছেলে হয় তাহলে কি করি, কোতােয়ালদের হাত থেকে কীভাবে রক্ষা করি। তিনি বুদ্ধি করে একটি তাবুত (সিন্দুক) তৈরি করেন। রাতে সন্তানকে নিজের কাছে রেখে ভােরবেলা সেই তাবুতে শােয়ায়ে পার্শ্ববর্তী নদীতে ভাসিয়ে দিতেন আর রশি বাঁধা থাকত বাড়ির কোনাে একটি খুঁটিতে। এভাবে দিন যায়, মূসা হৃষ্টপুষ্ট হতে থাকেন, রাতে মায়ের বুকের দুধ পান করে আর দিনে নদীর বুকে ভেসে ভেসে। একদিনের ঘটনা, মা ভােরবেলা ছেলেকে তাবুতে রেখে নদীতে ভাসিয়ে দেয়ার সময় ভুলে রশিটি খুঁটি থেকে ছুটে যায়। তাবুত চলে যায় মাঝ দরিয়ায়। মূসার মা তখন কেঁপে উঠে উৎকণ্ঠায়। মেয়ে অর্থাৎ মূসার বােনকে পাঠায় তাবুত ভাসতে ভাসতে কোনাে তীরে ভিড়েছে কিনা দেখার জন্য। মেয়ে কোনাে সন্ধান দিতে পারে নি সারা দিনমান। তখন মায়ের বুক ফাটা বােবা কান্নায় সব তথ্য ফাঁশ হওয়ার উপক্রম হয়েছিল। | ওদিকে নদীতে ফেরাউনের রাজঘাটে গােসল করছিল ফেরাউন পত্নী আছিয়া। দেখলেন যে, একটি তাবুত ভেসে ভেসে দোলনার মত আসছে। তার মধ্যে ফুটফুটে একটি বাচ্চা। বাচ্চাকে বুকে জড়িয়ে ঘরে নিয়ে যায় আছিয়া। ফেরাউনকে বলে, এই বাচ্চা আমাদের ঘরে লালন-পালন হবে। বনি ইসরাঈলের ঘরে পালিত হলে অবাধ্য হওয়ার আশংকা ছিল। কিন্তু সমস্যা দেখা দিল এ বাচ্চা কোনাে মহিলার দুধ পান করে না। কারাে স্তন মুখেও নেয় না। কত ধাত্রী দেখা হল, কারাে স্তনবােটা মুখে নিল না। উপােসে এই ছেলে বুঝি মারা যাবে। আছিয়ার উদ্বেগের সীমা ছাড়িয়ে যায়। এ খবর চলে যায় অন্দর মহলের বাইরে লােকালয়ে।
</p>
<p> গিয়ে দেখে মূসা এখানে। বলল, আমি আপনাদের এক ধাত্রী মহিলার সংবাদ দিতে পারি, যে মহিলার দুধ সব বাচ্চারা খায়। বলা হল, পরীক্ষামূলক দেখা যাক, কথা সত্য কিনা। মূসার জননী মাকে আনা হল ধাত্রী হিসেবে। এবার ঠিকই শিং মূসা মায়ের বুকে মুখ লুকে দুধ পান করল প্রাণভরে। আল্লাহর অলৌকিক ব্যবস্থাপনায় শান্ত হল মায়ের মন, কেটে গেল ফেরাউন পত্নীর উল্কণ্ঠা। আর গােপন থাকল সবকিছু।
    মূসা এখন দুধ ছেড়ে দিয়েছে। আদুরে শিশু মাতিয়ে রাখে সারা প্রাসাদ। একদিন নিষ্ঠুর ফেরাউনের মনেও কেহ জাগে শিশু মূসার প্রতি। টেনে একটি চুমাে এঁকে দিতে চাইল মূসার গালে। অমনি মূসা চড় বসিয়ে দিল আল্লাহর নাফরমানের চোয়ালে। শিশুর চড়ে সে কি প্রচন্ড জ্বাল-পােড়া। ফেরাউনের আশংকা জাগল, আমি বুঝি দুধকলা দিয়ে জানের শত্রুকে লালন করছি। বলল, এখনই একে হত্যা কর । আহিয়া এগিয়ে এসে বাধা দেয়। বলে, এ অবুঝ শিশু কি ওসব বুঝে। শেষ পর্যন্ত সিদ্ধান্ত হল পরীক্ষা নেয়া হবে, মূসা কি জেনে বুঝে চড়টি বসিয়েছে, নাকি অবুঝ শিশুর খেয়ালী আচরণ ছিল। যদি প্রমাণ হয় যে, বুদ্ধিমত্তা নিয়ে সে একাজ করেছে তাহলে রক্ষা নাই। ঠিক হল দুটি পাত্রের একটিতে জ্বলন্ত অঙ্গার রাখা হবে, আরেকটিতে রাখা হবে আলােকিত মণিমুক্তা। একটি লালে লাল, আরেকটি অত লাল না হলেও অতিশয় মূল্যবান। দেখব শিশু লালটি ধরে, টুকটুক লাল আগ্নেয় কয়লা, নাকি মূল্যবান মণিরত্বের দিকে হাত বাড়ায়। মূসা (আ) চাইলেন, মণিরত্নটি হাত বাড়িয়ে নেবে। সর্বনাশ। ঐ মূহুর্তে জিব্রাঈল (আ) আবির্ভূত হলেন। অদৃশ্যে মূসার হাতখানা তিনি জ্বলন্ত অঙ্গারের পাত্রে রাখলেন। অমনি অবুঝ শিশুর মত জ্বলজ্বলে অঙ্গারটি মুখে পুরে নিল মূসা। তাতে পুড়ে গেল মূসার জিহ্বা। প্রমাণ হল, মূসা বুঝি না বুঝে ফেরাউনের গালের ওপর চড়টি বসিয়েছিল। আগুনের সেই পােড়া থেকে মূসার জিহ্বায় এক প্রকার জড়তা সৃষ্টি হয়, যা তার পরিণত বয়সেও রয়ে গিয়েছিল। এই দোয়ায় তিনি সেই জড়তা হতে মুক্তি দানের জন্য আল্লাহর কাছে ফরিয়াদ জানান। আর তাঁর সেই ফরিয়াদ অল্লাহ পাক কবুল করেন।
    বস্তুত এই দোয়া কঠিন কাজ সহজ করা, মুখের জড়তা দূর করা এবং জালিমদের সামনে সত্য কথা বলার সাহসের জন্য অত্যন্ত উপকারী।
</p>
<br><br>
</body>
</html>