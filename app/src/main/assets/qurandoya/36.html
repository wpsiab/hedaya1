<html>
<head>
    <link rel="stylesheet" href="style.css">
</head>
<body>
<p><b>وِإِنِّي أُعِيذُهَا بِكَ وَذُرِّيَّتَهَا مِنَ الشَّيْطَانِ الرَّجِيمِ</b></p>
<p><b>উচ্চারণ : </b>ওয়া ইন্নী উযুহা বিকা ওয়া যুররিয়্যাতাহা মিনাশ শাইতানির রাজীম।</p>
<p><b>তরজমা : </b>আমি তার ও তার ভবিষ্যৎ বংশধরদের ব্যাপারে বিতাড়িত
    ইবলিসের ফেত্না হতে তােমার নিকট আশ্রয় প্রার্থনা করছি।</p>
<p><b>প্রেক্ষাপট : </b>হযরত ঈসা (আ)-এর মা মরিয়ম (আ) যখন জন্মগ্রহণ করেন তখন নবী ছিলেন হযরত যাকারিয়া (আ)। মরিয়মের মায়ের নাম ছিল হান্না আর পিতার নাম ইমরান। ইমরান ছিলেন পরম ধার্মিক ও বাইতুল মুকাদ্দাসের সম্মানিত ইমাম। হান্নার এক বােন উশা বা আশা বিনতে ফাকুজ ছিলেন হযরত যাকারিয়া (আ)-এর স্ত্রী। হযরত যাকারিয়া ও ইমরান-দম্পতি উভয়ে ছিলেন নিঃসন্তান। ইমরানের স্ত্রী একবার ডিম ফুটে বাচ্চা বের হয়ে মা-পাখি বাচ্চাকে আদর করতে দেখে আল্লাহর দরবারে একটি সন্তানের জন্য ফরিয়াদ জানান। তিনি মসজিদুল আকসায় গিয়েও ফরিয়াদ জানান যে, প্রভু হে! আপনি অনুগ্রহপূর্বক আমাকে একটি সন্তান দান করুন। পার্থিব কোন স্বার্থের জন্য এই সন্তান কামনা করছি না। বরং তাকে আমরা আপনার পবিত্র মসজিদ বাইতুল মুকাদ্দাসের খেদমতেই উৎসর্গ করতে চাই।
</p>
<p>আল্লাহ তা'আলা তার বাসনা কবুল করে তার গর্ভে একটি সন্তান দান করলেন। তিনি অনুভব করলেন যে, তিনি মা হতে যাচ্ছেন; কিন্তু তিনি ও কুরআন মজীদের দোয়া ও মােনাজাত তার স্বামী নতুন ভাবনায় পড়ে গেলেন যে, যদি সন্তানটি ছেলে হয় তবে তাে উদ্দেশ্য সফল হবে, বায়তুল মুকাদ্দাসের খাদেম হিসেবে উৎসর্গ করা যাবে; কিন্তু যদি মেয়ে হয় তা হলে মানত কীভাবে পূর্ণ করা হবে? এই ভাবনায় হান্না আরাে উদ্বিগ্ন হয়ে পড়লেন।</p>
<p>অবশেষে বিবি হান্না একটি মেয়ে সন্তান প্রসব করলেন। এতে তিনি অত্যন্ত মর্মাহত হলেন এবং আল্লাহর দরবারে আবেদন করলেন, হে আমার প্রতিপালক! আমি তাে মানত করেছিলাম, আমার একটি সন্তান হলে আমি তাকে আপনার মসজিদের খেদমতে নিযুক্ত করব। এখন তাে আমার একটি কন্যা-সন্তান জন্ম নিয়েছে। এখন কীভাবে আমার মানত পুরণ করব? তখন তাঁকে আল্লাহ তাআলা সান্ত্বনা প্রদান করার জন্য ইরশাদ করলেন, হে হান্না! তুমি দুঃখিত হয়ােনা। আমি তােমাকে যে কন্যা-সন্তান দান করেছি কোন পুরুষ-সন্তান তার সমতুল্য হবে না। আল্লাহ তা'আলা তাকে আরও জানিয়ে দিলেন যে, আন্তরিক সং-উদ্দেশ্য আমার নিকট গ্রহণীয়। ছেলে বা মেয়ে কোন কথা নয়। আল্লাহ তাআলার পক্ষ হতে এই বাণী শ্রবণ করে হান্না শান্ত হৃদয়ে বলে উঠলেন,
    “আমি এই কন্যার নাম রাখলাম মরিয়ম। আমি তার ও তার ভবিষ্যৎ বংশধরদের ব্যাপারে বিতাড়িত ইবলিসের ফেত্না হতে তােমার নিকট আশ্রয় প্রার্থনা করছি”।
    -(সূরা আলে ইমরান: ৩: ৩৬) ছেলে বা মেয়ে সন্তান জন্মের পর শয়তানের যাবতীয় অনিষ্টতা ও আপদবিপদ থেকে রক্ষার জন্য এই দোয়া অত্যন্ত কার্যকর।
</p>
<br><br>
</body>
</html>