<html>
<head>
    <link rel="stylesheet" href="style.css">
</head>
<body>
<p><b>رَبِّ اجْعَلْنِي مُقِيمَ الصَّلَاةِ وَمِن ذُرِّيَّتِي ۚرَبَّنَا وَتَقَبَّلْ دُعَاءِ - رَبَّنَا اغْفِرْ لِي وَلِوَالِدَيَّ وَلِلْمُؤْمِنِينَ يَوْمَ يَقُومُ الْحِسَابُ</b></p>
<p><b>উচ্চারণ : </b>রব্বিজআলনী মুকীমাস সালাতি ওয়ামিন যুররিয়্যাতী রব্বানা ওয়াতাকাব্বাল দুআ। রব্বানা ফিরলী ওয়ালি ওয়ালিদাইয়্যা
    ওয়ালিল মু'মিনীনা ইয়াউমা ইয়াকূমুল হিছাব
</p>
<p><b>তরজমা : </b>হে আমার প্রতিপালক! আমাকে সালাত কায়েমকারী কর এবং আমার বংশধরদের মধ্য হতেও। হে আমাদের প্রতিপালক! আমার প্রার্থনা কবুল কর। হে আমাদের প্রতিপালক! যেদিন হিসাব অনুষ্ঠিত হবে সেদিন আমাকে, আমার পিতা-মাতাকে এবং মুমিনগণকে ক্ষমা কর।
    -(সূরা ইব্রাহীম: ১৪ঃ ৪০,৪১)
</p>
<p><b>প্রেক্ষাপট : </b>মক্কা শরীফে অবস্থিত কাবাঘরের প্রথম নির্মাতা ছিলেন হযরত আদম (আ)। তখন থেকে তিনি ও তার সন্তানরা এ ঘরের তওয়াফ করতেন। হযরত নূহ। (আ)-এর তুফানের সময় কাবাঘর তুলে নেয়া হয়, তবে তার ভিত্তি সেখানেই ছিল। ইব্রাহীম (আ)-কে ফেরেশতা জিব্রাঈল (আ) সে ভিত্তিভূমি দেখিয়ে দেন। তিনি তার ওপর কাবাঘর পূণঃনির্মাণ করেন।
    এর আগের ইতিহাস অনেক ঘটনাবহুল। প্রবল প্রতাপশালী নমরুদের রাজত্বে মূর্তিপূজার বিরােধিতা করতে গিয়ে ইব্রাহীম (আ) অগ্নিকুন্ডে নিক্ষিপ্ত
    হন। </p>
<p>আল্লাহর হুকুমে অগ্নিকুন্ড তাঁর জন্য শীতল ও আরামদায়ক হয়ে যায়। এতবড় অলৌকিক নিদর্শন দেখার পরও মূর্তিপূজকরা ঈমান আনে নি, শেষ পর্যন্ত তিনি ইরাক হতে মিসর হয়ে হিজরত করে ফিলিস্তিনে চলে যান। সেখানে তার দাসী ও পরে দ্বিতীয় স্ত্রী হাজেরার ঘরে বৃদ্ধ বয়সে শিশু ইসমাঈলের জন্ম হয়। দুই বিবির মাঝে পারিবারিক কলহের জেরে আল্লাহর হুকুমে তিনি বিবি হাজেরা ও শিশু ইসমাঈলকে রেখে আসেন জনমানবশূন্য তরুলতাহীন আরব ভূখন্ড মক্কায়। বিজন প্রান্তরে অসহায় শিশু ও তার মাকে ছেড়ে ইব্রাহীম (আ)-এর চলে যাওয়ার সময়টি ছিল অত্যন্ত হৃদয়বিদারক। কারণ, তাদেরকে দেখার বা তাদের থাকা খাওয়ার কোনাে এন্তেজাম তখন ছিল না। সেই কঠিন মূহুর্তেই ইব্রাহীম (আ) আল্লাহর দরবারে কয়েকটি ফরিয়াদ জানান। এর মধ্যে প্রতিটি মু'মিনের মনের আকুতির প্রতিধ্বনি রয়েছে এবং প্রত্যেকটিই মকবুল দোয়া। যেমন,</p>
<p>হে আমাদের প্রতিপালক! আমি আমার বংশধরদের কতককে বাস করার জন্য রাখলাম চাষাবাদহীন উপত্যকায় তােমার পবিত্র গৃহের নিকট, হে আমাদের প্রতিপালক! এই উদ্দেশ্যে যে, ওরা যেন নামায কায়েম করে। অতএব তুমি কিছু লােকের অন্তর ওদের প্রতি অনুরাগী করে দাও এবং ফলফলাদি দ্বারা ওদের রিযিকের ব্যবস্থা করাে, যাতে ওরা কৃতজ্ঞতা প্রকাশ করে।
    -(সূরা ইব্রাহীম: ১৪ঃ ৩৭) হে আমার প্রতিপালক! আমাকে সালাত কায়েমকারী কর এবং আমার বংশধরদের মধ্য হতেও। হে আমাদের প্রতিপালক! আমার প্রার্থনা কবুল কর। হে আমাদের প্রতিপালক! যেদিন হিসাব অনুষ্ঠিত হবে সেদিন আমাকে, আমার পিতা-মাতাকে এবং মুমিনগণকে ক্ষমা কর।
    -(সূরা ইব্রাহীম: ১৪ঃ ৪০,৪১)
</p>
<br><br>
</body>
</html>