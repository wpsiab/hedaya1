<html>
<head>
    <link rel="stylesheet" href="style.css">
</head>
<body>
<p><b>رَبَّنَا وَسِعْتَ كُلَّ شَيْءٍ رَّحْمَةً وَعِلْمًا فَاغْفِرْ لِلَّذِينَ تَابُوا وَاتَّبَعُوا سَبِيلَكَ وَقِهِمْ عَذَابَ الْجَحِيمِ - رَبَّنَا وَأَدْخِلْهُمْ جَنَّاتِ عَدْنٍ الَّتِي وَعَدتَّهُمْ وَمَن صَلَحَ مِنْ آبَائِهِمْ وَأَزْوَاجِهِمْ وَذُرِّيَّاتِهِمْ ۚ إِنَّكَ أَنتَ الْعَزِيزُ الْحَكِيمُ - وَقِهِمُ السَّيِّئَاتِ ۚ وَمَن تَقِ السَّيِّئَاتِ يَوْمَئِذٍ فَقَدْ رَحِمْتَهُ ۚ وَذَٰلِكَ هُوَ الْفَوْزُ الْعَظِيمُ </b></p>
<p><b>উচ্চারণ : </b>রব্বানা ওয়াছি-তা কুল্লা শাইয়িন রহমাতাও ওয়া ইমা, ফাগফির লিল্লাযিনা তাবু ওয়াত্তাবাউ ছাৰীলাকা ওয়াকৃিহিম আযাবাল জাহীম। রব্বানা ওয়া আদৃখিলহম জান্নাতি আনিনিল্লাতী ওয়াআদতাহুম ওয়ামান দুলাহা মিন আ'বাইহিম ওয়া আযওয়াজিহিম ওয়া সুররিয়্যাতিহিম ইন্নাকা আন্তাল আযীযুল হাকীম। ওয়াকিহীমুস সাইয়িআতি ওয়ামান তাকিস সাইয়িআ'তি ইয়াউমাইযিন ফাকা রহিমতাহু ওয়া যালিকা হুয়াল ফওযুল
    আযীম।
</p>
<p><b>তরজমা : </b>হে আমাদের প্রতিপালক! তােমার রহমত ও জ্ঞান সবকিছুতে পরিব্যপ্ত । অতএব যারা তওবা করে ও তােমার পথে চলে তাদেরকে ক্ষমা কর এবং জাহান্নামের আগুন থেকে রক্ষা কর। হে আমাদের প্রতিপালক! তুমি তাদেরকে দাখিল কর স্থায়ী জান্নাতে, যার প্রতিশ্রুতি তুমি তাদের দিয়েছ এবং তাদের পিতামাতা, পতি-পত্নী, সন্তান-সন্ততিদের মধ্যে যারা সকর্ম করেছে তাদেরকেও। তুমি তাে পরাক্রমশালী, প্রজ্ঞাময়। এবং তুমি তাদেরকে অমঙ্গল হতে রক্ষা কর। সেদিন তুমি যাকে অমঙ্গল হতে রক্ষা করবে, তাকে তাে অনুগ্রহই করবে; এটাই তাে মহাসাফল্য।
    -(সূরা আল-মুমিন: ৪০ঃ ৭,৮,৯)
</p>
<p><b>প্রেক্ষাপট : </b>এই দোয়া আল্লাহর আরশ বহনকারী ফেরেশতাদের। তাফসীরে মাআরেফুল কুরআনে বলা হয়েছে, আরশ বহনকারী ফেরেশতা বর্তমানে চারজন এবং কেয়ামতের দিন আটজন হয়ে যাবেন। আরশের চারপাশে কত ফেরেশতা আছে তার সংখ্যা আল্লাহ তাআলাই জানেন। তাদেরকে ‘কারী বলা হয়। তাঁরা সবাই আল্লাহ তাআলার নৈকট্যশীল ফেরেশতা। তাই আলােচ্য আয়াতে বলা হয়েছে যে, এ ফেরেশতাগণ মুমিনদের জন্যে, বিশেষত যারা গুনাহ। থেকে তওবা করে এবং শরীয়তের পথে চলে, তাদের জন্য বিভিন্নভাবে দোয়া করেন। তারা এই বিশেষ দোয়া করেন আল্লাহ তাআলার আদেশের কারণে। নচেৎ তাদের স্বভাব ও অভ্যাসই হচ্ছে আল্লাহ তাআলার নেক-বান্দাদের জন্য দোয়ায় মশগুল থাকা।</p>
<p>এ কারণেই হযরত মুতরিফ ইবনে আব্দুল্লাহ বলেন, আল্লাহর বান্দাদের মধ্যে মুমিনদের সর্বাধিক হিতাকাংক্ষী আল্লাহর ফেরেশতাগণ। মুমিনদের জন্য তারা দোয়া করেন যে, তাদেরকে ক্ষমা করা হােক, জাহান্নাম থেকে রক্ষা করা হােক এবং চিরস্থায়ী জান্নাতে দাখিল করা হােক। এর সঙ্গে তারা এ দোয়াও করেন যে, তাদের বাপ-দাদা, পতি-পঙ্গি ও সন্তান-সন্তুতির মধ্যে যারা মাগফিরাতের যােগ্য, অর্থাৎ যারা ঈমান সহকারে মৃত্যুবরণ করেছে, তাদেরকেও এদের সাথেই জান্নাতে দাখিল করুন।</p>
<p>এ থেকে জানা গেল যে, মুক্তির জন্য ঈমান শর্ত। ঈমানের পর অন্যান্য সঙ্কর্মে মুসলমানদের বাপ-দাদা, পতি-পত্নি ও সন্তানগণ নিম্নস্তরের হলেও আল্লাহ তাআলা তাদের প্রতি সম্মান প্রদর্শনার্থে তাদের পূর্বপুরুষগণকেও জান্নাতে তাদের স্তরেই স্থান দেবেন, যাতে তাদের আনন্দ ও সন্তুষ্টি পূর্ণ হয়।</p>
<p> কুরআন পাকের অন্য আয়াতে বলা হয়েছে, 'আলহাকনা বিহিম যুররিয়্যাতাহুম। হযরত সাঈদ ইবনে যুবাইর বলেন, মুমিন জান্নাতে পৌঁছে তার পিতা, পুত্র, ভাই প্রমূখ সম্পর্কে জিজ্ঞেস করবে যে, তারা কোথায়? তাকে বলা হবে, তারা তােমার মত আমল করে নি, (তাই তারা এখানে পৌছতে পারবে না)। মুমিন বলবে, আমি যে আমল করেছি, তা কেবল নিজের জন্যই করি নি-তাদের জন্যও করেছি। এরপর তাদেরকেও জান্নাতে দাখিল করার আদেশ হবে।
    -(ইবনে কাসীরের বরাতে মাআরেফুল কুরআন, পৃ. ১১৮৬)
</p>
<p>ফেরেশতাদের দোয়া সম্পর্কে আল্লাহ পাক এরশাদ করেন; যারা অরিশ বহন করে এবং যারা তার চারপাশে আছে, তারা তাদের পালনকর্তার সপ্রশংস পবিত্রতা বর্ণনা করে, তার প্রতি বিশ্বাস স্থাপন করে এবং মুমিনদের জন্য উপরােক্ত ভাষায় ক্ষমা প্রার্থনা করে।
    -(ইবনে কাসীরের বরাতে মাআরেফুল কুরআন, পৃ-১১৮৬)
    ফেরেশতাদের এই দোয়া পাঠের মাধ্যমে আমরাও আল্লাহর সেই অফুরান রহমত লাভের আশা করতে পারি।
</p>
<br><br>
</body>
</html>