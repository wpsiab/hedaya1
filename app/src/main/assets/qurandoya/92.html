<html>
<head>
    <link rel="stylesheet" href="style.css">
</head>
<body>
<p><b>اللَّـهُ لَا إِلَـٰهَ إِلَّا هُوَ الْحَيُّ الْقَيُّومُ ۚ لَا تَأْخُذُهُ سِنَةٌ وَلَا نَوْمٌ ۚ لَّهُ مَا فِي السَّمَاوَاتِ وَمَا فِي الْأَرْ‌ضِ ۗ مَن ذَا الَّذِي يَشْفَعُ عِندَهُ إِلَّا بِإِذْنِهِ ۚ يَعْلَمُ مَا بَيْنَ أَيْدِيهِمْ وَمَا خَلْفَهُمْ ۖ وَلَا يُحِيطُونَ بِشَيْءٍ مِّنْ عِلْمِهِ إِلَّا بِمَا شَاءَ ۚ وَسِعَ كُرْ‌سِيُّهُ السَّمَاوَاتِ وَالْأَرْ‌ضَ ۖ وَلَا يَئُودُهُ حِفْظُهُمَا ۚ وَهُوَ الْعَلِيُّ الْعَظِيمُ</b></p>
<p><b>উচ্চারণ : </b>আল্লাহু লা ইলাহা ইল্লা হুয়াল হাইয়ুল কাইয়ূমু লা তা-খুযুহু সিনাতুউ' ওয়ালা নাউম, লাহু মা ফিস্ সামাওয়াতি ওয়াল আর মা যাল্লাযী ইয়াশফাউ ইদাহু ইল্লা বিইযনিহী ইয়ালামু মা বাইনা আইদীহীম ওয়ামা খালফাহুম ওয়ালা যুহীনা বিশাইয়িম মিন ইলমিহী ইল্লা বিমা শা'আ ওয়াসিআ কুরসিই যুহুস সামাওয়াতি ওয়াল আরদা ওয়ালা ইয়াউদুহু হিফযুহুমা ওয়াহয়াল আলিয়ুল
    আযীম।
</p>
<p><b>তরজমা : </b> আল্লাহ, তিনি ব্যতীত কোন ইলাহ নেই। তিনি চিরঞ্জীব, সর্বসত্তার ধারক। তাকে তন্দ্রা অথবা নিদ্রা স্পর্শ করে না। আকাশ ও পৃথিবীতে যা কিছু আছে সমস্ত তারই। কে সে, যে তার অনুমতি ব্যতীত তাঁর নিকট সুপারিশ করবে? তাদের সম্মুখে ও পশ্চাতে যা কিছু আছে তা তিনি অবগত। যা তিনি ইচ্ছা করেন তদ্ব্যতীত তার জ্ঞানের কিছুই তারা আয়ত্ব করতে পারে না। তাঁর কুরসী আকাশ ও পৃথিবীময় পরিব্যপ্ত; এদের রক্ষণাবেক্ষণ তাকে ক্লান্ত করে না; আর তিনি মহান, শ্রেষ্ঠ।
    -(সূরা আল-বাকারা: ২৪ ২৫৫)
</p>
<p><b>প্রেক্ষাপট : </b>আয়াতুল কুরসী কুরআন মজীদের সর্ববৃহৎ আয়াত। হাদীসে এ আয়াতের বহু ফযিলত ও বরকত বর্ণিত হয়েছে। মুসনাদে আহমদ গ্রন্থে বর্ণিত আছে, রাসূলুল্লাহ সাল্লাল্লাহু আলাইহি ওয়াসাল্লাম আয়াতুল কুরসীকে সবচে উত্তম আয়াত বলে উল্লেখ করেছেন। অন্য এক হাদীসে আছে, রাসূল সাল্লাল্লাহু আলাইহি ওয়াসাল্লাম উবাই ইবনে কা'বকে জিজ্ঞেস করেছিলেন, কুরআনের মধ্যে কোন আয়াতটি সবচে বড় ও গুরুত্বপূর্ণ? উবাই ইবনে কা'ব আরজ করলেন, তা হচ্ছে আয়াতুল কুরছি। রাসূলুল্লাহ সাল্লাল্লাহু আলাইহি ওয়াসাল্লাম তা সমর্থন করে বললেন, হে আবুল মানযার! তােমাকে এ উত্তম জ্ঞানের জন্য ধন্যবাদ।</p>
<p>নাসায়ী শরীফের এক বর্ণনাতে রয়েছে, হুযুর আকরম সাল্লাল্লাহু আলাইহি ওয়াসাল্লাম ইরশাদ করেন, যে লােক প্রত্যেক ফরয নামাযের পর আয়াতুল কুরসী নিয়মিত পাঠ করে, তার জন্য বেহেশতে প্রবেশের পথে একমাত্র মৃত্যু ছাড়া অন্য কোন অন্তরায় থাকে না।' অর্থাৎ মৃত্যুর সাথে সাথেই সে বেহেশতের কল্লাফল এবং আরাম-আয়েশ উপভােগ করতে শুরু করবে।
    আবু হুরায়রা (রা) বর্ণনা করেন, রাসূলুল্লাহ সাল্লাল্লাহু আলাইহি ওয়াসাল্লাম ইরশাদ করেন, সূরা বাকারায় একটি আয়াত আছে, যা কুরআনের সমস্ত আয়াতের মধ্যে শ্রেষ্ঠ, এই আয়াত কোন বাড়িতে তিলাওয়াত স্না হলে, যদি সেখানে কোন জিন-শয়তান থাকে, অবশ্যই তা বেরিয়ে যাবে। হাকেম, বায়হাকী।
</p>
<p>এ আয়াতে মহান রাব্বল আলামীন আল্লাহ জাল্লা শানুহুর একক অস্তিত্ব, তাওহীদ ও গুণাবলীর বর্ণনা এক অত্যাশ্চর্য ও অনুপম ভঙ্গিতে দেয়া হয়েছে। যাতে আল্লাহর অস্তিত্ববান হওয়া, জীবন্ত হওয়া, শ্রবণকারী হওয়া, দর্শক হওয়া, বাকশক্তিসম্পন্ন হওয়া, তার সত্তার অপরিহার্যতা, তাঁর অসীম অনন্তকাল পর্যন্ত থাকা, সমগ্র বিশ্বের স্রষ্টা ও উদ্ভাবক হওয়া, যাবতীয় ক্রিয়াপ্রতিক্রিয়ার প্রভাব থেকে মুক্ত হওয়া, সমগ্র বিশ্বের একচ্ছত্র অধিপতি হওয়া, এমন শ্রেষ্ঠত্ব ও মহত্বের অধিকারী হওয়া, যাতে তাঁর অনুমতি ছাড়া তাঁর
</p>
<p>সামনে কেউ কোন কথা বলতে না পারে, এমন পরিপূর্ণ ক্ষমতার অধিকারী হওয়া, যাতে সমগ্র বিশ্ব ও তার যাবতীয় বস্তুনিচয়কে সৃষ্টি করা এবং সেগুলাের রক্ষণাবেক্ষণ এবং তাদের শৃঙ্খলা বজায় রাখতে গিয়ে তাঁকে কোন ক্লান্তি বা পরিশ্রান্ত অবস্থার সম্মুখীন হতে না হয় এবং এমন ব্যাপক জ্ঞানের অধিকারী হওয়া, কোন প্রকাশ্য কিংবা গােপন বস্তু বা কোন অণু-পরমাণুর বিন্দু বিসর্গও যাতে বাদ পড়তে না পারে। এই হচ্ছে আয়াতটির মােটামুটি ও সংক্ষিপ্ত বিষয়বস্তু। এ আয়াতটির ১০টি বাক্যের মধ্যে দ্বিতীয় বাক্যে আল্লাহর দুটি গুণবাচক নাম অর্থৎ আল-হাইয়ু আল-কাইয়ুমু অনেকের মতে ইসমে আযম। যে নাম দিয়ে অসাধ্যকে সাধন করা যায়। হযরত আলী (রা) বলেছেন যে, বদরের যুদ্ধে আমি একবার চেয়েছিলাম, রাসূল সাল্লাল্লাহু আলাইহি ওয়াসাল্লামকে দেখব তিনি কি করছেন। সেখানে গিয়ে দেখলাম, তিনি সিজদায় পড়ে ইয়া হাইয়ু, ইয়া কাইয়ুমু বলছেন।
    -(সূরা আল-বাকারা: ২:২৫)
</p>
<br><br>
</body>
</html>