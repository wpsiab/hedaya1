<html>
<head>
    <link rel="stylesheet" href="style.css">
</head>
<body>
<p><b>ربنا آتنا من لدنك رحمة وهيئ لنا من أمرنا رشدا</b></p>
<p><b>উচ্চারণ : </b>রববানা আতিনা মিল লাদুনকা রাহমাতাও ওয়া হাইয়িই লানা মিন
    আমরিনা রশাদা
</p>
<p><b>তরজমা : </b>হে আমাদের প্রতিপালক! তুমি নিজ হতে আমাদেরকে অনুগ্রহ দান কর এবং আমাদের জন্য আমাদের কাজকর্ম সঠিকভাবে পরিচালনার ব্যবস্থা কর।</p>
<p><b>প্রেক্ষাপট : </b>হযরত ঈসা (আ)-এর পর রােম সাম্রাজ্যের অধীন বর্তমান তুরস্ক অঞ্চলের প্রতাপশালী শাসক হিল ‘দাকিয়ানুস'। তখনকার সত্যধর্ম ছিল হযরত ঈসা (আ) প্রবর্তিত খ্রিস্টধর্ম আর দাকিয়ানুস ছিল মূর্তিপূজারী ও জালিম। শিরক ও মূর্তিপূজায় আচ্ছন্ন সেই সমাজে সাতজন যুবক আল্লাহর একত্ববাদে বিশ্বাসী ছিলেন। তাদের মধ্যে ছয়জন ছিলেন রাজকীয় সম্রাপ্ত পরিবারের সদস্য কিংবা সভাসদ। তাদের ধর্মবিশ্বাসের কথা প্রকাশ হয়ে পড়লে বাদশাহ মূর্তিপূজায় ফিরে আসার জন্য তাদের উপর চাপ দেয়; এর অন্যথা ছিল তাদের প্রাণদন্ড। চরম অসহায়ত্বের মধ্যেও তারা মূর্তিপূজা মেনে নিতে রাজি হন নি; বরং শিরক থেকে বাঁচার জন্য লােকালয় ছেড়ে পালিয়ে যান। পথিমধ্যে এক রাখাল তাদের সাখী হয়। রাখালের কুকুর তাদের অনুসরণ করে পেছনে চলতে থাকে। রাত এলে তারা পাহাড়ের এক গুহায় আশ্রয় নেন আর কুকুরটি গুহার প্রবেশমুখে বসে পড়ে। ক্লান্ত শরীরে তারা গুহায় গভীর দ্ৰিায় তলিয়ে যান। ঘুম ভাঙলে অনুভব করেন যে, প্রচন্ড ক্ষুধা লেগেছে।
</p>
<p>তারা এক সাথীকে নিজেদের সাথে থাকা কয়েকটি মুদ্রা দিয়ে খাবার আনতে শহরে পাঠায়। দাকিয়ানুসের রােষানলের ভয়ে সন্তর্পনে রুটির দোকানে মুদ্রাটি বের করলে গোপন তথ্য ফাঁশ হয়ে যায়। দোকানী অবাক হয়ে দেখে, এই মুদ্রা তাে তিনশ বছর আগের। দাকিয়ানুসের আমলের। সেই যুগে ঈমানদার সাত যুবক নিরুদ্দেশ হওয়ার কাহিনী তখনাে লােকমুখে প্রচলিত ছিল। এখন শিরক ও মূর্তিপূজার অবসান হয়ে ঈমানদার শাসক ক্ষমতায়। আগন্ত্রক যুবকের ঘটনার রেশ ধরে এতদিনকার নিখোঁজ রহস্য জানাজানি হল। প্রমাণিত হল, তিনশ বছরের অধিককাল ঘুমিয়ে থাকার পরও আবার জীবিত হওয়া সম্ভব। কাজেই মৃত্যুর পর পুনরায় জীবন লাভ এবং পরকাল সত্য। তখনকার বাদশাহ লােকজন নিয়ে পাহাড়ের গুহায় যুবকদের খোঁজ নেন। আল্লাহর হুকুমে যুবকরা পুনরায় মৃত্যুবরণ করেন। সেখানে বাদশাহ একটি মসজিদ নির্মাণ করে দেন। এই ঘটনা কুরআন মজীদের সূরা কাহফ-এ (আয়াতঃ ৯-২৫) সবিস্তারে উল্লেখ আছে। যুবকরা প্রথম দিকে জালিম বাদশাহর হাত থেকে ঈমান বাঁচানাের জন্য যখন বেরিয়ে পড়েছিলেন, তখন তারা উপরােক্ত দোয়া করেছিলেন এবং বলেছিলেন:
    “হে আমাদের প্রতিপালক! তুমি নিজ হতে আমাদেরকে অনুগ্রহ দান কর এবং আমাদের জন্য আমাদের কাজকর্ম সঠিকভাবে পরিচালনার ব্যবস্থা কর।
    -(সূরা কাহফ: ১৮ঃ ১০)
</p>
<p></p>
<br><br>
</body>
</html>