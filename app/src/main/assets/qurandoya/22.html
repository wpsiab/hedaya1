<html>
<head>
    <link rel="stylesheet" href="style.css">
</head>
<body>
<p><b>فالله خير حافظا وهو أرحم الراحمين</b></p>
<p><b>উচ্চারণ : </b>ফাল্লাহু খায়রুন হাফিযাও ওয়া হুয়া আরহামুর রাহিমীন</p>
<p><b>তরজমা : </b>আল্লাহই শ্রেষ্ঠ রক্ষণাবেক্ষণকারী এবং তিনি সর্বশ্রেষ্ঠ দয়ালু। -(সূরা ইউসুফ: ১২৪ ৬৪)</p>
<p><b>প্রেক্ষাপট : </b>এটি হযরত ইউসুফ (আ)-এর পিতা ইয়াকুব (আ)-এর দোয়া। হযরত ইয়াকুব (আ) ছিলেন হযরত ইব্রাহীম (আ)-এর ছেলে ইসহাক (আ)-এর সন্তান। ইয়াকুব (আ)-এর ১২ সন্তানের মধ্যে ইউসুফ (আ) ছিলেন পিতার কাছে সবচে’ প্রিয়। তাতে অন্য ভাইয়েরা ঈর্ষাকাতর হয়। একদিন খেলায় নেয়ার নাম করে সৎ-ভাইয়েরা ইউসুফকে একটি পরিত্যক্ত কূপে ফেলে দেয়। কিন্তু অলৌকিকভাবে একটি বাণিজ্য কাফেলা তাকে কুপ থেকে উদ্ধার করে মিসরের বাজারে নিয়ে কৃতদাস হিসেবে বিক্রি করে। পৃথিবীর সকল সুন্দরের আধার ইউসুফ মিসরের নিলামের বাজারে দাড়িপাল্লার এক পাশে স্বর্ণ আরেক পাশে ইউসুফকে ওজন-এর দামে বিক্রি হন। তাকে খরিদ করে মিসর
    আসক্ত হন। ইউসুফ তার ডাকে সাড়া না দেয়ায় জুলাইখার ষড়যন্ত্রের শিকার হয়ে কারারুদ্ধ হন। দীর্ঘ কয়েক বছর পর তিনি কারামুক্ত হন এবং প্রথমে মিসরের অর্থমন্ত্রীর পদে বরিত হন।
</p>
<p>এদিকে ছেলে হারিয়ে ইয়াকুব (আ) পুত্রশােকে দৃষ্টিশক্তি হারিয়ে ফেলেন। সৎ-ভাইয়েরা ইউসুফের জীবনের এত ঘটনা-প্রবাহ সম্বন্ধে অন্ধকারে ছিল। দেশব্যাপী দুর্ভিক্ষ দেখা দিলে কেনান হতে ইউসুফের ভাইয়েরা রেশনের জন্য মিসর আসেন। ইউসুফ তাদের চিনতে পারেন; কিন্তু তারা তাকে চিনতে পারে নি। তিনি বলে দিলেন, আরেকবার খাদ্য সাহায্যের জন্য আসলে অবশ্যই ছােটভাই বিন ইয়ামিনকে সাথে আনতে হবে। তারা এসে পিতাকে বিষয়টি জানালে ইয়াকুব (আ) চিন্তা করলেন, না জানি নতুন কোন ষড়যন্ত্রে তারা ইউসুফ-এর মতাে বিনয়ামিনকেও দুনিয়া থেকে সরিয়ে দিতে চায় কিনা। কারণ, বিনইয়ামিন ছিলেন ইউসুফ-এর সহােদর ভাই।</p>
<p>এদিকে দুর্ভিক্ষের চরম মূহুর্তে বিনয়ামিনকে রিলিফ সংগ্রহের উদ্দেশ্যে সঙ্গে পাঠানাে ছাড়া উপায় ছিল না; অবশেষে ছেলেদের বিদায় দেয়ার সময় তিনি এই দোয়াটি পড়েছিলেন। কাজেই কোন কিছুর হেফাযতের ব্যাপারে আশংকা দেখা দিলে, বিশেষত প্রবাসী সন্তান ও আপনজনদের হেফাযতের জন্য এই দোয়ার পুরোপুরি বরকত লাভ করা যায়।
</p>
<br><br>
</body>
</html>