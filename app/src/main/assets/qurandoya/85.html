<html>
<head>
    <link rel="stylesheet" href="style.css">
</head>
<body>
<p><b>رَ‌بَّنَا لَا تُؤَاخِذْنَا إِن نَّسِينَا أَوْ أَخْطَأْنَا ۚ رَ‌بَّنَا وَلَا تَحْمِلْ عَلَيْنَا إِصْرً‌ا كَمَا حَمَلْتَهُ عَلَى الَّذِينَ مِن قَبْلِنَا ۚ رَ‌بَّنَا وَلَا تُحَمِّلْنَا مَا لَا طَاقَةَ لَنَا بِهِ ۖ وَاعْفُ عَنَّا وَاغْفِرْ‌ لَنَا وَارْ‌حَمْنَا ۚ أَنتَ مَوْلَانَا فَانصُرْ‌نَا عَلَى الْقَوْمِ الْكَافِرِ‌ينَ</b></p>
<p><b>উচ্চারণ : </b>রব্বানা লা তুয়াখিজনা ইন্ নাসীয় আও আখৃত্বা-না রব্বানা ওয়ালা তাহমিল আলাইনা ইস্রান্ কামা হামলতাহু আলাল্লাযীনা মিন' কালিনা' রব্বানা ওয়ালা' তুহাম্মিনা মা লা ত্বাকৃাতা লানা বিহি ওয়াফু আন্না ওয়াগফির লানা ওয়ারহামনা আন্তা
    মওলানা ফানছুরনা আলাল কাওমিল কাফিরীন
</p>
<p><b>তরজমা : </b>হে আমাদের প্রতিপালক! যদি আমরা বিস্মৃত হই অথবা ভুল করি; তবে তুমি আমাদেরকে পাকড়াও করাে না। হে আমাদের প্রতিপালক! আমাদের পূর্ববর্তীগণের উপর যেমন গুরু দায়িত্ব অর্পন করেছিলে, আমাদের উপর সেরূপ দায়িত্ব অর্পন করাে না। হে আমাদের প্রতিপালক! এমন ভার আমাদের উপর অর্পণ করাে না, যা বহন করার শক্তি আমাদের নেই। আমাদের পাপ মােচন কর, আমাদের প্রতি দয়া কর, তুমিই আমাদের অভিভাবক। সুতরাং কাফির সম্প্রদায়ের বিরুদ্ধে আমাদেরকে সাহায্য কর।
    | -(সূরা আল-বাক্বারা: ২ঃ ২৮৬)
</p>
<p><b>প্রেক্ষাপট : </b>উল্লেখিত দোয়া মহান রাব্বল আলামীনের দরবারে হৃদয়কাড়া একটি মােনাজাত এবং তা সূরা বাকারার শেষ দুই আয়াতের অংশ। সহীহ হাদীসসমূহে আয়াত দুটির বিশেষ ফযিলতের কথা বর্ণিত আছে। রাসূলুল্লাহ সাল্লাল্লাহু আলাইহি ওয়াসাল্লাম বলেন, কেউ রাতের বেলা আয়াত দু'টি পাঠ করলে তা তার জন্য যথেষ্ট।</p>
<p>ইবনে আব্বাস (রা)-এর বর্ণনায় রাসূলুল্লাহ সাল্লাল্লাহু আলাইহি ওয়াসাল্লাম বলেন: আল্লাহ তাআলা এ দুটি আয়াত জান্নাতের ভান্ডার হতে নাযিল করেছেন। জগৎ সৃষ্টির দুই হাজার বছর পূর্বে পরম দয়ালু আল্লাহ তাআলা স্বহস্তে তা লিপিবদ্ধ করেছিলেন। এশার নামাযের পর আয়াত দুটি তেলাওয়াত করলে তা তাহাজ্জুদ নামাজের স্থলাভিষিক্ত হয়ে যায়। মুস্তাদরাক হাকেম ও বায়হাকির রেওয়ায়াতে রাসূলুল্লাহ সাল্লাল্লাহু আলাইহি ওয়াসাল্লাম বলেন: আল্লাহ তাআলা এ দুটি আয়াত দ্বারা সূরা বাকারা সমাপ্ত করেছেন। আরশের নিম্নস্থিত বিশেষ ভান্ডার হতে আমাকে এ দুটি আয়াত দান করা হয়েছে। তােমরা বিশেষভাবে এ দু'টি আয়াত শিক্ষা কর এবং নিজেদের স্ত্রী ও সন্তান-সন্ততিদের শিক্ষা দাও।</p>
<p>উল্লেখিত আয়াত দু'টির শেষভাগের অংশটি উপরে উল্লেখ করা হয়েছে। এটি আল্লাহ তাআলার শিখিয়ে দেয়া মােনাজাত। বলা যায়, আল্লাহ পাকের দরবারে দরখাস্ত পেশ করার প্রেসক্রাইড প্রােফর্মা। কোনাে সাহায্য সংস্থার নির্ধারিত ফরম পুরন করলে যেমন বরাদ্দ পাওয়ার প্রবল সম্ভাবনা থাকে, তেমনি এই দোয়ার মধ্যেও কবুলিয়তের বিরাট আশাবাদ রয়েছে। কারণ, এর মধ্যে যাবতীয় গুনাহ মাফ হয়ে যাওয়া, সত্যের ওপর অবিচলতা, মকসুদ পূর্ণ হওয়া এবং কাফির ও দুশমনদের ওপর বিজয় লাভের আশ্বাস রয়েছে।
</p>
<br><br>
</body>
</html>