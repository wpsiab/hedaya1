<html>
<head>
    <link rel="stylesheet" href="style.css">
</head>
<body>
<p><b>ربنا هب لنا من أزواجنا وذرياتنا قرة أعين واجعلنا للمتقين إماما</b></p>
<p><b>উচ্চারণ : </b>রব্বানা হাবলানা মিন আযওয়াজিনা ওয়া যুররিয়্যাতিনা কুরতা
    আ-যুনিও ওয়াজ আলনা লিল মুত্তাকীনা ইমামা
</p>
<p><b>তরজমা : </b>হে আমাদের প্রতিপালক! আমাদের জন্য এমন স্ত্রী ও সন্তান-সন্তুতি দান কর, যাদের দেখলে চোখ জুড়ায় এবং আমাদেরকে মুত্তাকীদের জন্য অনুসরণযােগ্য কর।</p>
<p><b>প্রেক্ষাপট : </b>কুরআন মজীদে এই দোয়াটি কোন ব্যক্তি বা ঘটনার সাথে সম্পৃক্ত করা হয় নি, বরং এটি সকল মুমিনের ক্ষেত্রে সমভাবে প্রযােজ্য। কেননা, তাতে নিজের সন্তান-সতি ও স্বামী-স্ত্রীর জন্য আল্লাহর কাছে দোয়া করা হয়েছে যে, তাদেরকে আমাদের জন্য চোখের শীতলতা স্বরূপ করে দিন। চোখের শীতলতা করার উদ্দেশ্য হযরত হাসান বহুরীর তাফসীর অনুযায়ী তাদেরকে আল্লাহর আনুগত্যে মশগুল দেখা। একজন মুসলমানের জন্য এটিই চোখের শীতলতা। তাছাড়া সন্তান-সন্তুতি ও স্ত্রীদের বাহ্যিক স্বাস্থ্য, নিরাপত্তা ও সুখ স্বাচ্ছন্দ্যকেও চোখের শীতলতা হিসেবে সাব্যস্ত করা হয়েছে। চোখের শীতলতা মানে, দেখলে চোখ জুড়ায় এমন। দোয়ার শেষাংশে ‘আমাদেরকে মুত্তাকীদের নেতা বানিয়ে দাও' বলতে নেতৃত্ব কামনা করা উদ্দেশ্য নয়; বরং বলা হয়েছে তাকওয়া ও আমলের ক্ষেত্রে আমাদেরকে অগ্রণী কর, আমাদেরকে দেখে যেন অন্য লােকেরা উৎসাহিত হয়।
    -(দ্র. সূরা আল-ফুরক্বান: ২৫ঃ ৭৪)
</p>
<p></p>
<p></p>
<br><br>
</body>
</html>