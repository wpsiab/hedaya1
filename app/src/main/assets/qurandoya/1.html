<html>
<head>
    <link rel="stylesheet" href="style.css">
</head>
<body>
<p><b>سبحانك اللهم</b></p>
<p><b>উচ্চারণ : </b>সুবহানাকা আল্লাহুম্মা  </p>
<p><b>তরজমা : </b>পবিত্র তােমার সত্তা, হে আল্লাহ! </p>
<p><b>প্রেক্ষাপট : </b>হে আল্লাহ! মানুষ যা চিন্তা করে তা প্রতিফলিত হয় তার চরিত্র ও কর্মে। তার কথাবার্তায়ও সেই চিন্তার প্রতিফলন ঘটে। বিশেষ করে মানুষ যখন কিছু। কামনা বা প্রার্থনা করে তখন মনের সঠিক চিন্তার বহিঃপ্রকাশ হয় মুখ দিয়ে। উল্লেখিত দোয়াটিও সে ধরনের একটি অভিব্যক্তি, যা বেহেশতী লােকদের মুখে মুখে উচ্চারিত হবে। বেহেশতে তাদের প্রথম দোয়া হবে এটি। আল্লাহর পবিত্রতা বর্ণনার এই অভিব্যক্তির সাথে তাদের পারস্পরিক সম্ভাষণের বাক্যও হবে ‘সালাম। </p>
<p>বলার অপেক্ষা রাখে না যে, আখেরাতে সব মানুষের পক্ষে এভাবে আল্লাহ তাআলার পবিত্রতা বর্ণনা সম্ভবপর হবে না; বরং যারা দুনিয়ার জীবনে শুদ্ধ জীবনের অধিকারী ছিল, তাদের ভাগ্যেই জুটবে এই নেয়ামত। তাই কুরআন মজীদে এই দোয়ার পটভূমিতে আল্লাহ পাক দু'ধরনের মানুষের চরিত্র অঙ্কন করেছেন। বলেছেন: নিশ্চয় যেসব লােক আমার সাক্ষাৎ লাভের আশা রাখে না এবং পার্থিব জীবন নিয়েই উফুল্ল রয়েছে, দুনিয়া নিয়েই প্রশান্তি অনুভব করেছে এবং যারা আমার নির্দশনসমূহ সম্পর্কে বেখবর এমন লােকদের ঠিকানা হল। আগুন, সে সবের বদলা হিসেবে, যা তারা অর্জন করেছিল। অবশ্য যেসব লােক ঈমান এনেছে এবং সকাজ করেছে তাদেরকে তাদের পালনকর্তা হেদায়াত দান করবেন তাদের ঈমানের মাধ্যমে এমন সুখময় কাননকুঞ্জের প্রতি, যার তলদেশে প্রবাহিত হয় প্রস্রবণসমূহ। সেখানে তাদের প্রার্থনা হল: ‘পবিত্র তােমার সত্তা, হে আল্লাহ!-সুবহানাকা আল্লাহুম্মা। আর তাদের পারস্পরিক সম্ভাষণ হল সালাম...।'(সূরা ইউনূস: ১০৪ ৭-১০)</p>
<p>তাসবীহর মতাে হাঁটতে বসতে সবসময় এই দোয়া মুথে জারি রাখলে বেহেশতী জীবনের আবহ আমাদের মন ও চিন্তায় পরশ বুলাবে।</p>
<br><br>
</body>
</html>