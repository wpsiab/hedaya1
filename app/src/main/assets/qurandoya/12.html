<html>
<head>
    <link rel="stylesheet" href="style.css">
</head>
<body>
<p><b>إنما أشكو بي وحزني إلى الله</b></p>
<p><b>উচ্চারণ : </b>ইন্নামা আশকু বাচ্ছী ওয়া হুযনী ইলাল্লাহ</p>
<p><b>তরজমা : </b>আমি আমার দূঃসহ বেদনা, আমার দুঃখ শুধু আল্লাহর নিকট
    নিবেদন করছি।
</p>
<p><b>প্রেক্ষাপট : </b>চরম দুশ্চিন্তা ও উদ্বেগের মধ্যে নিজেকে আল্লাহর কাছে সঁপে দেয়া ও ধৈর্যের তাওফিক লাভের জন্য এই দোয়া অত্যন্ত উপকারী। এই দোয়া করেছিলেন হযরত ইয়াকুব (আ), ছেলে ইউসুফ (আ)-কে হারিয়ে। ইউসুফ ছিলেন পিতা ইয়াকুব (আ)-এর অতি প্রিয়। ভবিষ্যতে আল্লাহর নবী হওয়ার লক্ষণ, চারিত্রিক মাধূর্য ও আকর্ষণ শৈশব থেকেই টিকরে পড়ত ইউসুফের চরিত্রে। তাই মা-হারা এমন ছেলের প্রতি পিতার প্রাণের আকর্ষণ থাকা একান্তই স্বাভাবিক। ইউসুফের প্রতি পিতার এমন স্নেহ-মমতার কারণে ঈর্ষান্বিত ছিল সৎ ভাইয়েরা। তারা একদিন ষড়যন্ত্র করে একসাথে খেলতে যাবার মিথ্যা কথা বলে ইউসুফকে পরিত্যক্ত এক কুয়ায় ফেলে দিয়েছিল। তারপর এগার ভাই একজোট হয়ে পিতা ইয়াকুব (আ)-এর কাছে এসে মিথ্যা কাহিনী রচনা করেছিল যে, ইউসুফকে নেকড়ে খেয়ে ফেলেছে। ইয়াকুব (আ) যদিও বুঝতে পেরেছিলেন যে, এ কাহিনী বানােয়াট; কিন্তু তার হাতে করার কিছু ছিল না। শেষ পর্যন্ত তিনি আল্লাহর দিকে চেয়ে ধৈর্যের পাথর চেপে রাখেন বুকের ওপর। পুত্র শােকে তিনি দৃষ্টিশক্তিও হারিয়ে ফেলেছিলেন। তার সেই অসীম ধৈর্যের অভিব্যক্তি ছিল এই দোয়া:
    আমি আমার দূঃসহ বেদনা, আমার দুঃখ শুধু আল্লাহর নিকট নিবেদন করছি।
    -(সূরা ইউসুফ: ১২৪ ৮৬)
</p>

<br><br>
</body>
</html>