<html>
<head>
    <link rel="stylesheet" href="style.css">
</head>
<body>
<p><b>رب اغفر وارحم وأنت خير الراحمين</b></p>
<p><b>উচ্চারণ : </b>রব্বিগ ফির ওয়ারহাম ওয়া আন্তা খায়রুর রাহেমীন
</p>
<p><b>তরজমা : </b>হে আমার প্রতিপালক! ক্ষমা কর ও দয়া কর, তুমিই তাে সর্বশ্রেষ্ঠ দয়ালু।</p>
<p><b>প্রেক্ষাপট : </b>পবিত্র কুরআনের সূরা মু'মিনূন (আয়াত: ১১৮)-এর এ দোয়াটি নবী করীম সাল্লাল্লাহু আলাইহি ওয়াসাল্লামকে শিক্ষা দেয়া হয়েছে। আল্লাহর রহমত, মাগফিরাত ও রােগ-বালাই থেকে আরোগ্য লাভের ক্ষেত্রে দোয়াটি অত্যন্ত তাৎপর্যপূর্ণ ও কার্যকর। ইমাম বগভী ও সালাবী (রহ.) হযরত আব্দুল্লাহ ইবনে মসউদের একটি ঘটনা বর্ণনা করেছেন যে, একবার তিনি জনৈক রােগাক্রান্ত ব্যক্তির কানে এই ফযিলতপূর্ণ আয়াত পাঠ করলে লােকটি তৎক্ষণাৎ আরােগ্য লাভ করে।</p>
<p>এই ঘটনা শুনে রাসূলুল্লাহ সাল্লাল্লাহু আলাইহি ওয়াসাল্লাম তাকে জিজ্ঞাসা করলেন, তুমি তার কানে কি পাঠ করেছ? উত্তরে হযরত আব্দুল্লাহ ইবনে মসউদ বললেন: ইয়া রাসূলাল্লাহ! আমি তার কানে সূরা মু'মিনুন-এর শেষ আয়াত পাঠ করেছি। তখন নবী করীম সাল্লাল্লাহু আলাইহি ওয়াসাল্লাম বললেন, সেই আল্লাহর কসম, যার হাতে আমার প্রাণ, যদি কোন ঈমানদার ব্যক্তি এই আয়াত কোনাে পাহাড়ের ওপর পাঠ করে, তবে পাহাড় তার স্থান হতে সরে যেতে পারে। কুরআন মজীদের দোয়া ও মােনাজাত | এ আয়াতে রহমত ও মাগফিরাত শব্দদ্বয় সুনির্দিষ্ট না করে ব্যাপকার্থে ব্যবহৃত হয়েছে। অর্থাৎ মাগফিরাতের দোয়া যাবতীয় ক্ষতিকর বস্তু দূর করাকে অন্তর্ভুক্ত করেছে। আর রহমতের দোয়া সকল উদ্দিষ্ট ও কাম্য বস্তু অর্জিত হওয়াকে অন্তর্ভুক্ত করেছে। কেননা, কষ্ট দূরিকরণ ও উপকার আহরণ মানব জীবন ও তার উদ্দেশ্যসমূহের নির্যাস। উভয়টিই এই দোয়ার অন্তর্ভুক্ত হয়ে গেছে।
    (তাফসীরে মাযহারী, মাআরেফুল কুরআন)
</p>
<p>নবী করীম সাল্লাল্লাহু আলাইহি ওয়াসাল্লাম এমনিতেই নিস্পাপ ও রহমতপ্রাপ্ত ছিলেন, এতদসত্ত্বেও তাকে রহমত ও মাগফিরাত কামনার দোয়া বানাে হয়েছে উম্মতকে শিক্ষা দেয়ার জন্য। অতএব এ ব্যাপারে সবার যত্নবান ও সতর্ক হওয়া উচিত।
    -(মাআরেফুল কুরআন)
</p>
<br><br>
</body>
</html>