<html>
<head>
    <link rel="stylesheet" href="style.css">
</head>
<body>
<p><b>الَّذِي خَلَقَنِي فَهُوَ يَهْدِينِ - وَالَّذِي هُوَ يُطْعِمُنِي وَيَسْقِينِ - وَإِذَا مَرِضْتُ فَهُوَ يَشْفِينِ - وَالَّذِي يُمِيتُنِي ثُمَّ يُحْيِينِ - وَالَّذِي أَطْمَعُ أَن يَغْفِرَ لِي خَطِيئَتِي يَوْمَ الدِّينِ - رَبِّ هَبْ لِي حُكْمًا وَأَلْحِقْنِي بِالصَّالِحِينَ - وَاجْعَل لِّي لِسَانَ صِدْقٍ فِي الْآخِرِينَ - وَاجْعَلْنِي مِن وَرَثَةِ جَنَّةِ النَّعِيمِ</b></p>
<p><b>উচ্চারণ : </b>আল্লাযী খালাক্কানী ফাহুয়া ইয়াহদীন। ওয়াল্লাযী হুয়া ইউতৃঈমুনী ওয়া ইয়াসীন। ওয়াইয়া মারিদতু ফাহুয়া ইয়াশফীন। ওয়াল্লাযী ইউমীতুনী সুম্মা মুহয়ীন। ওয়াল্লাযী আমাউ আঁই ইয়াগফিরা লী খাত্বীআতী ইয়াউমাদ্দীন। রব্বি হাব লী হুমাও ওয়া আলহিনী বিস্ সালেহীন। ওয়াআল্ লী লিসানা সিদৃর্কি ফিল্ আখিরীন।
    ওয়াজআলুনী মিউ ওয়ারসাতি, জান্নাতি নায়ীম।
</p>
<p><b>তরজমা : </b>সেই মহান সত্তা, যিনি আমাকে সৃষ্টি করেছেন, তিনিই আমাকে পথ প্রদর্শন করেন। তিনিই আমাকে দান করেন আহাৰ্য্য ও পানীয়। এবং রােগাক্রান্ত হলে তিনিই আমাকে রােগমুক্ত করেন এবং তিনিই আমার মৃত্যু ঘটাবেন, অতঃপর পুনর্জীবিত করবেন। এবং আমি আশা করি, তিনি কিয়ামত দিবসে আমার অপরাধ মার্জনা করে দিবেন। হে আমার প্রতিপালক! আমাকে জ্ঞান দান কর এবং আমাকে সকর্মশীলদের মাঝে শামিল কর। আমাকে পরবর্তীদের মধ্যে সত্যনিষ্ট সুখ্যাতির অধিকারী কর এবং আমাকে সুখময় জান্নাতের অধিকারীদের অন্তর্ভূক্ত কর।
    -(সূরা শােআরা: ২৬ঃ ৭৮, ৭৯, ৮০, ৮১, ৮২, ৮৩, ৮৪, ৮৫)
</p>
<p><b>প্রেক্ষাপট : </b>হযরত ইব্রাহীম (আ) ছিলেন বিশেষভাবে মর্যাদাবান পয়গাম্বর। তাঁর নাম পবিত্র কুরআনের ২৫টি সূরায় ৬৯ বার এসেছে এবং তাকে মহানবী (সাঃ)এর মতােই আদর্শ হিসাবে আখ্যায়িত করা হয়েছে। তিনি ছিলেন পবিত্র কাবাঘরের প্রতিষ্ঠাতা। তিনি বিভিন্ন পরীক্ষায় উত্তীর্ণ হবার পর জগবাসীর ইমামত লাভ করেন। তিনি তাঁর গােত্রের মধ্যে একমাত্র একত্ববাদী ছিলেন। কিন্তু তিনি একাই অসীম সাহসিকতার সাথে শির্ক ও মূর্তিপূজার বিরুদ্ধে সংগ্রামে নামেন। তিনি তাঁর পিতা ও স্বজাতিকে মূর্তিপূজার অপকারিতা সম্পর্কে নানাভাবে বুঝান। বলেন যে, যেগুলাে তােমাদের লাভ বা ক্ষতি কিছুই করতে পারে না, কীভাবে সেগুলােকে খােদা বলে পূজা কর? এর জবাবে তার জাতি বলছিল যে, আমাদের পূর্বপুরুষ যে ধর্মকর্ম পালন করে আসছে, তার ওপরই আমরা অবিচল থাকব। এর জবাবে ইব্রাহীম (আ) বলিষ্ঠ ভাষায় তাওহীদের বাণী ও আল্লাহর পরিচয় তুলে ধরে বলেন:
    সেই মহান সত্তা, যিনি আমাকে সৃষ্টি করেছেন, তিনিই আমাকে পথ প্রদর্শন করেন। তিনিই আমাকে দান করেন আহার্য ও পানীয়। এবং রােগাক্রান্ত হলে তিনিই আমাকে রােগমুক্ত করেন এবং তিনিই আমার মৃত্যু ঘটাবেন, অতঃপর পুনর্জীবিত করবেন এবং আশা করি, তিনি
</p>
<p>কিয়ামত দিবসে আমার অপরাধ মার্জনা করে দিবেন। ইব্রাহীম (আ.) আল্লাহর এই পরিচয় তুলে ধরে তাঁর দরবারে মিনতি সহকারে দোয়া করেন:
    হে আমার প্রতিপালক! আমাকে জ্ঞান দান কর এবং আমাকে সৎকর্মশীলদের মাঝে শামিল কর। আমাকে পরবর্তীদের মধ্যে সত্যনিষ্ট সুখ্যাতির অধিকারী কর এবং আমাকে সুখময় জান্নাতের অধিকারীদের
    অন্তর্ভূক্ত কর। ইতিহাস সাক্ষ্য দেয়, হযরত ইব্রাহীম (আ)-এর এই দোয়া কবুল হয়েছিল। যার ফলে মুসলমান, খ্রিস্টান ও ইহুদী ধর্মাবলম্বীরা নিজেদেরকে ইব্রাহীম (আ)-এর অনুসারী বলে দাবি করে, যদিও কুরআন মজীদের সাক্ষ্য অনুযায়ী একমাত্র মুসলমানরাই হযরত ইব্রাহীম (আ)-এর সত্যিকার অনুসারী। কাজেই এই দোয়ার মাধ্যমে আল্লাহর কাছে একান্তভাবে নিবেদিত হওয়া এবং পরবর্তীকালে স্থায়ী সুনাম ও সুখ্যাতি অর্জনে আল্লাহর সাহায্য লাভের আশা করা যায়।
</p>
<p></p>
<br><br>
</body>
</html>